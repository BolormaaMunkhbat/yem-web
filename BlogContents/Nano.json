{
    "title": "Nano Engineering",
    "description": "\"Engineering is the art of directing the great sources of power in nature for the use and convenience of humankind.\"",
    "contents":
    [
      {  "id": 31,
      "imageSrc": "/assets/Articles/eng_pub_knowledge.jpg",
      "author": "Madina JB.",
      "title": "Нано инженерчлэлийн чиглэлийн олон нийтийн мэдлэг",
      "date": "2025-4-30",
      "description": "",
      "blog": "<h2>Товч танилцуулга</h2><p>Наноинженерчлэл нь маш жижиг хэмжээтэй материалуудыг судлах, хөгжүүлэх, сайжруулахад чиглэсэн инженерчлэлийн салбар юм. Үүнийг наношинжлэх ухааныг практик амьдралд хэрэгжүүлэх хэлбэр гэж ойлгож болно. Яг л механик инженерчлэл нь физикийн зарчмуудыг практикт ашигладагтай адил.</p><p>“Нано” гэдэг үг нь грек гаралтай бөгөөд “одой” гэсэн утгатай. Энэ нь тухайн нэгжийн нэг тэрбумны нэг (10^-9)-ийг илэрхийлдэг. Харьцуулж үзвэл, хүний биетэй өргөн нь ойролцоогоор 100,000 нанометр орчим байдаг бол ДНХ-ийн хэлхээний голч нь ихэвчлэн 3 нанометрээс бага байдаг.</p><h2>Хүнс ба шим тэжээлийн салбарт нано шинжлэх ухаан, технологти болон инженерчлэлийн хэрэглээ</h2><p>Бангладеш улсын Шахжахал шинжлэх ухаан, технологийн их сургуулийн 2022 онд хийсэн “Хүнсэнд нанотехнологийн хэрэглээ: боловсруулалт, хадгалалт, сав баглаа боодол ба аюулгүй байдлын үнэлгээ” хэмээх судалгаа нь хүнсний үйлдвэрлэлд гарч буй шинэчлэлийг нанотехнологийн тусламжтайгаар хэрхэн хэрэгжүүлж болох талаар, тэр дундаа хүнсний боловсруулалт, хадгалалт, сав баглаа боодол болон хүнсний аюулгүй байдлын түвшинг дээшлүүлэхэд нано бүтэцтэй материалууд хэрхэн нөлөөлж буйг нарийвчлан судалсан бөгөөд уг судалгааны зорилго нь нано бөөм, наноэмульс, нанокомпозит зэрэг нано бүтэцтэй материалууд хүнсний чанар, хадгалах хугацаа, аюулгүй байдалд хэрхэн эерэг нөлөө үзүүлж байгааг үнэлэхийн зэрэгцээ эдгээр материалуудын хүний эрүүл мэндэд үзүүлэх сөрөг үр дагавар, тухайлбал хортой нөлөөлөлтэй байх эрсдэлтэй эсэхийг судалж, тодорхойлох явдал байв. Судалгааг тойм шинжтэйгээр хийсэн бөгөөд өмнө нь хийгдсэн олон арван судалгааны үр дүнг нэгтгэн дүгнэж, хүнсний сав баглаа боодолд хэрэглэгдэж буй нанотехнологийн хөгжлийн түвшин, тухайлбал нянгийн эсрэг үйлдэлтэй, хэрэглэгчтэйгээ харилцан үйлчилдэг ухаалаг сав баглаа боодол, шим тэжээлийг илүү үр дүнтэй хүргэхэд зориулагдсан нано капсулжуулалтын аргаар хийдэг боловсруулалтын технологи, мөн хүнсийг илүү удаан хугацаанд шинээр нь хадгалах боломж олгож буй арга зүйг тус тус онцолсон байна. Гэсэн хэдий ч энэхүү судалгаанд мөн хүнс дотор нанобөөмс нэвтэрч шингэх магадлал, нано материалыг хэрэглэх үед хүний биед үүсч болох эрсдэл, тухайлбал эсийн түвшний гэмтэл, ДНХ-д хохирол учрах зэрэг аюулыг онцлон тэмдэглэж, ийм төрлийн материалуудын аюулгүй байдлыг илүү нарийвчилсан, хяналттай байдлаар туршиж үнэлэх хэрэгтэйг сануулсан. Нанотехнологи нь хүнсний салбарт шинэлэг дэвшилтийг авчирч, олон давуу талыг буй болгож байгаа ч өргөн хэрэглээнд нэвтрүүлэхийн өмнө зохих дүрэм журам, стандарт шаардлагуудыг батлан мөрдүүлэх, нано материалын хордлого болон урт хугацааны эрүүл мэндэд үзүүлэх нөлөөллийг системтэй судлах шаардлагатайг онцлон тэмдэглэжээ. </p><p>https://www.sciencedirect.com/science/article/pii/S2405844022030833</p><h2>Нанотехнологи : Орчин үеийн хувьсгал</h2><p>Эрүүл мэндийн гүүр сангаас 2022 онд хийсэн энэхүү судалгаа нь нанотехнологи хөдөө аж ахуй, хүнс, анагаах ухаан, барилга байгууламж, хүрээлэн буй орчны менежмент зэрэг олон салбарт хэрхэн хувьсал авчирч байгааг судалсан бөгөөд судалгааны гол зорилго нь нанотехнологийн хамгийн сүүлийн үеийн дэвшил, хэрэглээг онцлог харуулж, эдгээр технологи нь ямар үр ашигтай болохыг үнэлэхийн зэрэгцээ гарч болох сөрөг тал, байгаль орчны нөлөөлөл зэрэг эрсдэлтэй талуудыг ч анхааралдаа авсан. Судалгааны үр дүнгээс харахад нанотехнологи нь зөвхөн лабораторийн хүрээнд хязгаарлагдахгүй болсон бөгөөд томоохон үйлдвэрлэлийн хэмжээнд шууд нэвтэрч, үр ашиг, тогтвортой байдал, шинэчлэлийг нэмэгдүүлж буйг харуулж байгаа боловч судлаачид нанотехнологийн хэрэглээг илүү аюулгүй, хариуцлагатай болгохын тулд холбогдох зохицуулалт, хяналтын тогтолцоо, аюулгүй байдлын талаар цаашдын судалгаа хийх хэрэгцээ, шаардлагатайг дурдсан. Иймээс нанотехнологи нь олон салбарт хувьсгалт боломжуудыг бий болгож байгаа хэдий ч энэхүү хөгжлийг эрсдэлтэй уялдуулан хянаж, тэнцвэртэй байдлаар нэвтрүүлэх нь тогтвортой ирээдүйн үндэс болохыг уг судалгаа дүгнэжээ. </p><p>https://pmc.ncbi.nlm.nih.gov/articles/PMC9865684/#sec2-molecules-28-00661</p><h2>Дүгнэлт</h2><p>Наноинженерчлэл нь бидний өдөр тутамдаа хэрэглэж буй бүтээгдэхүүнүүдийг, үйл явцыг маш жижиг, нарийн түвшинд өөрчлөн сайжруулдаг хүчирхэг инженерчлэлийн салбар юм. Энэ салбар нь хөдөө аж ахуй, эрүүл мэнд, эм зүй, байгаль орчин, хоол хүнс зэрэг олон салбарт амжилттай нэвтэрч, хувьсгалт дэвшилүүдийг авчирч байна. Гэхдээ наноинженерчлэлийн хөгжил нь зөвхөн инноваци болон шинэ технологийг бий болгохоос илүүтэйгээр аюулгүй байдал, зохицуулалт, урт хугацааны нөлөөллийг сайн тооцоолж, хянах шаардлагатай. Бид энэ салбарыг амжилттай хөгжүүлэхийн тулд зөв зохистой судалгаа, зохицуулалтын тогтолцоог бий болгож, бүх нийтийн эрүүл мэнд болон байгаль орчныг хамгаалах үүднээс аюулгүй байдлыг нэн тэргүүнд анхаарах хэрэгтэй. Ирээдүйд наноинженерчлэл нь дэлхий дахиныг илүү сайжруулж, шинэ эрин үеийг авчрах ч түүний нөлөөг хариуцлагатайгаар удирдаж, тэнцвэртэй ашиглах нь бидний хамгийн том үүрэг байх болно.</p>"
      },
      {  "id": 32,
      "imageSrc": "/assets/Articles/eng_pub_knowledge.jpg",
      "author": "Khongorzul D.",
      "title": "3D хэвлэх технологи хэрхэн сансрын нислэгийн инженерчлэлд хувьсгал хийж байгаа вэ?",
      "date": "2025-4-30",
      "description": "",
      "blog": "<h2>Товч</h2><p>Сансрын нислэгийг амжилттай гүйцэтгэхийн тулд энэхүү салбар өөрөө үргэлж байгальд ээлтэй, хямд өртөгтэй, нислэгийн бүхий л үйл явцад гүйцэтгэлийг сайжруулах шинэлэг санаануудыг эрэлхийлдэг билээ. Нислэг хийж буй пуужин, онгоцыг хийсэн материал хөнгөн байх тусмаа ерөнхий удирдлагын системд ашигтай байхаас гадна, бага түлш зарцуулалт, бага өртөг шаарддаг. Сүүлийн жилүүдэд 3D printer буюу биет хэвлэх машин хөнгөн материалыг хямд өртгөөр өндөр хурдтай хялбар аргаар үйлдвэрлэж чадаж байгаа нь сансрын салбарт томоохон нөөц бололцоог бий болгоод байгаа. Тэгвэл энэ удаагийн блогоор 3D хэвлэлийн технологи сансрын нислэг хийхэд ямар үүрэгтэйг харцгаая!</p><h2>3D хэвлэл өдийг хүртэл</h2><p> Анх 3D хэвлэлийг зөвхөн туршилтын загвар хийхэд ашигладаг байв. Тухайн үедээ хангалттай дулаанд тэсвэртэй биш, уян хатан биш гэх мэт нислэгт ашиглах материалын шалгуурт нийцдэггүй байсан. 1990-ээд оны үед NASA (National Aeronautics and Space Administration), Boeing (олон улсын нислэгийн эд анги үйлдвэрлэдэг корпорац) энэ технологийг туршилтын нислэг хийхэд ашиглаж эхэлсэн нь өдийг хүртэл хөгжих суурийг тавьжээ. Сүүлийн 20-30 жилд олон туршилт, судалгаа шинжилгээ хийсний ачаар энэ технологи жинхэнэ нислэгт ашиглах боломжтой эд анги үйлдвэрлэх хүртэл хөгжсөн. Өнөөгийн байдлаар 3D хэвлэх нь нарийн төвөгтэй хэлбэр гаргах, хөнгөн, бат бөх материал (титан, хөнгөнцагаан, термопластик) ашиглан, зарим тохиолдолд хямд өртөгтэй, хаягдалгүй, үйлдвэрлэлийн хугацааг богиносгодог гэх мэт олон давуу талыг бий болгож байна. Иймээс сансрын нислэгийн салбар эд анги үйлдвэрлэхдээ уламжлалт цутгамал, давтмал, механик боловсруулалт хийхээс гадна энэхүү технологийг ихээхэн ашиглаж эхэлжээ. Тухайлбал, хөдөлгүүрийн хэсэг, далавч, бүрхүүл зэрэг томоохон эд ангиудыг ч хэвлэдэг ажээ. </p><h2>NASA, SpaceX болон бусад компаниуд хэрхэн 3D хэвлэлийг ашигласан нь</h2><p>NASA сансрын судалгаанд 3D хэвлэлийг амжилттай нэвтрүүлсэн байгууллагуудын нэг болохыг өмнө нь дурдсан. Тэдний саяхны хэрэгжүүлээд буй сар ба ангараг гариг руу очих зорилготой Oroin spacecraft төсөл энэ технологийг ашигласан тод жишээ юм. Цаашлаад ISS (International Space Station) буюу олон улсын сансрын станцад туршилт судалгааны, засварын багаж, сэлбэг хэрэгслүүдийг ч шууд хэвлэх боломжтой болсон нь сансрын хаягдлыг багасгах, ачааг хөнгөлөх, түргэн шуурхай гэх мэт олон давуу талыг бий болгож байна. SpaceX алдарт  Falcon 9 пуужингийнхаа дахин ашиглагдах боломжтой Raptor хөдөлгүүрийн эд ангиудыг үйлдвэрлэхдээ 3D хэвлэлийг өргөн ашиглажээ. Ингэснээр маш хурдан хугацаанд үр бүтээмж сайтай эд анги үйлдвэрлэж чадсан байна.Lockheed Martin (цэргийн нисэх хүчний тэргүүлэгч )  F-35 Lightning II сөнөөгч онгоцны хөгжүүлэлтэд мөн 3D хэвлэх технологийг ашиглажээ. Тус онгоцонд ашиглагдах төвөгтэй, нарийн хэлбэртэй металл эд ангиуд жишээ нь бэхэлгээ, нугас, хяналтын самбар зэргийг уламжлалт үйлдвэрлэлтэй хослуулан бүтээжээ. Энэ нь онгоцыг хөнгөн, бат бөх байдлыг нэмэгдүүлсэн байна.</p>"
      },
      {  "id": 33,
      "imageSrc": "/assets/Articles/eng_pub_knowledge.jpg",
      "author": "Tungalagtamir B.",
      "title": "Биоинженерчлэлийн чиглэлийн олон нийтийн мэдлэг",
      "date": "2025-4-30",
      "description": "",
      "blog": "<p>Биоинженерчлэл хэмээх шинэ салбар эрчимтэй хөгжиж, эрүүл мэнд, хүнсний аюулгүй байдал, хүрээлэн буй орчны хамгаалал зэрэг олон салбарт хувьсгал хийж байгаа нөлөөтэй юм. Энэ салбарын талаарх олон нийтийн мэдээлэл  дутмаг байгаагаас үүдэж нээлтүүдийн нөлөөллүүдийг ажиглаж чадахгүй үүнээс шалтгаалан олон нийт дэмжиж ажиллахгүй байх, тухайн салбарын хөгжил дэвшил сулрах сөрөг талтай билээ. </p><h2> Биоинженерчлэлийн олон нийтийн итгэлцлийн судалгаа</h2><p>2024 оны 8-р сарын 9-19-ний хооронд Их Британийн Шинжлэх ухаан, Инновац, Технологийн яам (DSIT) Deltapoll судалгааны байгууллагатай хамтран 18-аас дээш насны 3,000 иргэний дунд инженерийн биологийн талаарх олон нийтийн мэдлэг, итгэл, хандлагыг судалсан байна.  </p><p>Энэхүү судалгааны зорилго нь инженерийн биологийн таван гол хэрэглээний чиглэлд (эрүүл мэнд, хөдөө аж ахуй ба хүнс, бага нүүрстөрөгчийн түлш, химийн бодис ба материал, хог хаягдал ба байгаль орчин) олон нийтийн мэдлэг, ойлголт, итгэлийн түвшинг тодорхойлох, цаашдын бодлого боловсруулахад туслах юм.</p><p>Судалгаа онлайнаар явагдсан бөгөөд үр дүнг 2024 оны 11-р сарын 29-нд нийтэлсэн байна.</p><p>Deltapoll байгууллага 18-аас дээш насны 3,000 Их Британийн иргэнийг онлайнаар судалж, тэдний инженерийн биологийн талаарх мэдлэг, ойлголт, итгэл, хандлагыг үнэлсэн. Судалгааны өгөгдлийг Их Британийн насанд хүрсэн хүн амыг төлөөлөхүйц байдлаар дүгнэсэн байна.</p><p>Энэхүү судалгааны үр дүнгээр ихэнх оролцогчид шинээр гарч буй технологийг өдөр тутамдаа ашиглахад тухтай гэж үзсэн ч инженерийн биологийн талаар ойлголт нь багатай байсан. Мөн нээлтүүд нь нийгэмд эерэг нөлөө үзүүлнэ гэж олонх нь итгэж биологийн бүтээгдэхүүнүүдийг хэрэглэхэд аюулгүй байдлыг баталгаажуулахыг чухалчилж байв. Хамгийн чухал нь ил тод байдал, мэдээллийн хүртээмжийг хангах нь олон нийтийн итгэлийг нэмэгдүүлэхэд чухал гэж үзсэн. Засгийн газар уг  инженерчлэлийн  хэрэглээг шийдвэрлэхэд тохиромжтой ч олон нийтийн оролцоог хангах хэрэгтэй гэж олонх нь үзэж байв. </p><p>https://www.gov.uk/government/publications/engineering-biology-public-trust-survey-findings</p><h2> Биоанагаахын асуудлуудын талаарх олон нийтийн хандлага</h2><p> Биоанагаахын шинжлэх ухаан нь хүний эрүүл мэндийг сайжруулах, өвчнийг эмчлэх, урьдчилан сэргийлэх чиглэлээр хурдацтай хөгжиж байгаа ч олон нийтийн хандлага, ойлголт нь тухайн технологийн хүлээн зөвшөөрөлт, хэрэгжилтэд чухал нөлөө үзүүлдэг. Сүүлийн жилүүдэд хийгдсэн судалгаанууд нь олон нийтийн биоанагаахын асуудлуудад хандах хандлага, мэдлэг, итгэлийн түвшинг тодорхойлох зорилготой байв.</p><p>Уг судалгааны зорилго нь эдгээр олон нийтийн биоанагаахын технологи,инженерчлэл судалгааны талаарх мэдлэг, ойлголт, итгэл, оролцооны түвшинг тодорхойлж, цаашдын бодлого боловсруулах, олон нийттэй харилцах стратегийг боловсронгуй болгоход нөлөөлж байв.</p><p>Судалгаанууд нь 2010-2024 оны хооронд хийгдсэн бөгөөд тухайн үеийн нийгмийн нөхцөл байдал, технологийн хөгжилтэй уялдан олон нийтийн хандлагыг тодорхойлсон.</p><p> Олон улсын хэмжээнд, янз бүрийн нас, хүйс, боловсролын түвшинтэй иргэдийг хамруулан, онлайн болон биечлэн асуулга авах хэлбэрээр явагдсан. Жишээлбэл, Иордан улсад хийгдсэн үндэсний хэмжээний судалгаанд 2,000 гаруй хүн оролцож, биоанагаахын судалгааны талаарх мэдлэг, оролцооны хүсэлтийг үнэлсэн байна .</p><p>Судалгааны үр дүнгээс олон нийт биоанагаахын судалгаанд өндөр сонирхолтой байгаа ч судалгааны үйл явц, зорилго, үр дүнгийн талаарх ойлголт хязгаарлагдмал байна. Иордан улсад хийгдсэн судалгаагаар оролцогчдын 58.6% нь биоанагаахын судалгааны талаар мэдлэгтэй гэж хариулсан ч зөвхөн 18.1% нь өмнө нь ийм судалгаанд оролцож байсан гэжээ. Харин Америкт хийгдсэн судалгаагаар олон нийт биоанагаахын технологийг хүний чадварыг сайжруулахад ашиглах талаар ихэнх нь ийм технологийг ашиглахыг хүсэхгүй байгаа гэж харуулсан .</p><p>Биоанагаахын шинжлэх ухааны хөгжилд олон нийтийн хандлага, итгэл, оролцоо чухал үүрэгтэй. Судалгаанууд нь олон нийт биоанагаахын судалгаанд сонирхолтой ч мэдлэг, ойлголт хязгаарлагдмал байгааг харуулж байна. Иймд олон нийттэй ил тод, ойлгомжтой харилцах, боловсрол олгох, итгэлийг нэмэгдүүлэх стратегийг хэрэгжүүлэх шаардлагатай байна.</p><p>https://www.pewresearch.org/internet/2015/07/01/chapter-5-public-views-about-biomedical-issues/</p><p>Биоинженерчлэл, биомедицин технологийн хөгжил нь нийгмийн өмнө тулгамдаж буй олон асуудлыг шийдвэрлэх боломжийг олгож байгаа ч олон нийтийн итгэлцэл, ойлголтыг нэмэгдүүлэх нь эдгээр технологийн амжилттай хэрэгжилтийн үндэс суурь болно. Тиймээс бид эдгээр хөгжлийн хүрээнд мэдээллүүдээр ямагт соргог байхыг зөвлөж байна. </p>"
      },
      {  "id": 34,
      "imageSrc": "/assets/Articles/eng_pub_knowledge.jpg",
      "author": "Enkhsuvd M.",
      "title": "Химийн инженерчлэлийн чиглэлийн олон нийтийн мэдлэг",
      "date": "2025-4-30",
      "description": "",
      "blog": "<h2>Танилцуулга</h2><p>Химийн инженерчлэл бол орчин үеийн технологи, аж үйлдвэр, эрүүл мэнд, байгаль орчны салбарт салшгүй үүрэг гүйцэтгэдэг чимээгүй хүч юм. Гэсэн хэдий ч олон нийт энэ мэргэжлийн нарийн чиг үүргийг төдийлөн мэддэггүйгээс болж химийн инженерүүдийн нийгэмд оруулж буй хувь нэмэр дутуу үнэлэгдэх тохиолдол олон гардаг. Сүүлийн жилүүдэд энэхүү мэдлэгийн зөрүүг илрүүлж, сайжруулах зорилготой хийгдсэн судалгаануудаас хоёрыг сонирхуулъя. </p><h2>Химийн инженерийн чиглэлээр суралцаж буй оюутнууд болон төгсөгчдийн ойлголтыг ашиглан ажиллах ур чадварыг хөгжүүлэх нь</h2><p>Энэхүү судалгаа нь 2023 оны нэгдүгээр сараас арван хоёрдугаар сар хүртэл нэг жилийн хугацаанд Strathclyde их сургуулийн химийн инженерчлэлийн тэнхмийн Ashleigh. J, Fletcher, Abdul Wadood. A, Sharif болон Mark D. Haw нар явуулсан юм. Уг судалгааны зорилго нь олон нийт химийн инженерчлэлийг хэрхэн ойлгодог, ямар ташаа ойлголт түгээмэл байдаг, ялангуяа бусад шинжлэх ухааны салбаруудтай хэрхэн андуурдгийг тодруулахад чиглэжээ. Судалгааны баг цахим болон биечилсэн анкет, сонгон авсан бүлэг хүмүүстэй хийсэн уулзалт, ярилцлага зэргийг ашиглан өргөн хүрээний мэдээлэл цуглуулсан байна.</p><p>Судалгааны үр дүнд оролцогчдын дийлэнх нь химийн инженерийг ердөө л “химич” гэж ойлгодог буюу лабораторид ажилладаг, химийн бодис гаргаж авдаг хүмүүс гэж төсөөлдөг болох нь тогтоогджээ. Түүнчлэн химийн инженерчлэлийг зөвхөн эрсдэл дагуулсан, байгаль орчинд хортой салбар хэмээн үздэг нь нийтлэг хандлага байлаа. Гэсэн ч залуу үе болон багш нарын дунд энэ салбарт сонирхол, суралцах хүсэл эрмэлзэл өндөр байгааг судалгааны үр дүн харуулсан юм. Судлаачид боловсролын систем, мэргэжлийн байгууллагууд хамтран ажилласнаар энэхүү ойлголтыг илүү бодитой, үнэн зөв түвшинд хүргэх боломжтой гэж үзсэн.</p><p>Илүү гүнзгийрүүлэн судлахыг хүсвэл доорх линкээр орж судалгааг уншаарай.</p><p>https://strathprints.strath.ac.uk/56960/1/Fletcher_Sharif_Haw_ECE2016_using_the_perceptions_of_chemical_engineering_students_and_graduates.pdf</p><h2>Инженерийн талаарх олон нийтийн ойлголт</h2><p>Химийн инженерчлэл болон инженерийн салбарын талаарх олон нийтийн ойлголт нь тухайн мэргэжлийн нэр хүнд, залуу үеийн сонирхол, ажиллах хүчний хомсдол зэрэгт шууд нөлөөлдөг. Их Британийн судлаачдын гаргасан “Инженерийн талаарх олон нийтийн ойлголтын судалгаа’’ нь энэ асуудлыг гүнзгийрүүлэн судалсан байна.</p><p>Судалгаагаар инженерийн мэргэжлийг олон нийт эергээр үнэлдэг ч, түүний бодит агуулга, үүрэг, ач холбогдлыг хангалттай мэддэггүй нь илэрсэн. Инженерийг ихэвчлэн барилга, авто машин, тээврийн салбартай холбон ойлгодог бөгөөд бүтээлч байдал, асуудал шийдвэрлэх чадвар, багийн ажил, орчин үеийн технологийн хэрэглээ зэрэг чухал ур чадваруудыг төдийлөн холбож ойлгодоггүй байна.</p><p>Мөн судалгаанд оролцогчдын дунд инженерийн ажлыг “бохир, хүнд, аюултай” гэж үзэх хандлага түгээмэл байжээ. Энэ нь инженерийн мэргэжлийг зөвхөн үйлдвэрийн шугам, засвар үйлчилгээтэй холбон ойлгодог буруу төсөөллөөс үүдэлтэй юм.</p><p>Судалгаагаар охидын дунд инженерийн мэргэжлийг сонгох сонирхол харьцангуй бага байгааг онцолсон. Хэдийгээр охид шинжлэх ухааны хичээлд илүү сонирхолтой байдаг ч, инженерийн мэргэжлийг эрэгтэйчүүдэд илүү тохиромжтой гэж үзэх хандлага түгээмэл байна. Энэ нь эцэг эх, багш нарын ойлголт, хандлагаас шалтгаалж байж болзошгүй.</p><p>Судалгаанд мөн мэргэжлийн боловсролын чанар, хүртээмжийн асуудлыг хөндсөн. Их Британид сургуулиудын гуравны нэг нь огт карьерын боловсрол олгодоггүй бөгөөд хагас нь зөвхөн 7-8-р ангийн сурагчдад хичээл заадаг байна. Энэ нь ялангуяа охид, ажилчин ангийн хүүхдүүд, харьцангуй бага орлоготой гэр бүлээс гаралтай сурагчдад сөргөөр нөлөөлж байна.</p><p>Илүү гүнзгийрүүлэн судлахыг хүсвэл доорх линкээр орж судалгааг уншаарай.</p><p>https://raeng.org.uk/media/iewcx5sf/summary-of-research-into-public-perceptions-of-engineering.pdf</p><h2>Хаалтын үг</h2><p>Эдгээр хоёр судалгаа нь олон нийт химийн инженерчлэлийг хангалттай мэддэггүй, харин ихэнхдээ ташаа ойлголттой байдаг нь боловсрол болон мэдээллийн хэрэгслүүдийн дутагдлаас үүдэлтэй болохыг харуулсан юм. </p><p>Тиймээс химийн инженерчлэлийг зөв, бодитойгоор таниулах нь зөвхөн мэргэжлийн нэр хүндийг өсгөх төдийгүй шинжлэх ухаанд итгэх итгэлийг нэмэгдүүлэх чухал алхам билээ.</p>"
      },
      {  "id": 35,
      "imageSrc": "/assets/Articles/eng_pub_knowledge.jpg",
      "author": "Nomuundari N.",
      "title": "Барилгын инженерчлэлийн олон нийтийн мэдлэг",
      "date": "2025-4-30",
      "description": "",
      "blog": "<h2>Танилцуулга</h2><p>Ихэнх хүмүүс барилгын инженерчлэлийг зөвхөн тоосго өрөх, барилга барих л гэж ойлгодог. Гэтэл барилга инженерчлэл бол дизайнаас эхлээд ашиглалтын аюулгүй байдал, орчны нөлөө, иргэдийн тав тух хүртэлх олон талын ойлголтыг нэгтгэсэн цогц үйл явц юм. Өндөр барилга, гүүр, далан гэх мэт бүтээн байгуулалтанд төдийлөн анхаардаггүй ч тэдгээр нь бидний өдөр тутмын аюулгүй байдал, нийгмийн хөгжилтэй салшгүй холбоотой гэдгийг ойлгох нь олон нийтийн мэдлэгийг өргөжүүлэх эхний алхам юм.</p><h2>Монгол Улсын хот орчны барилгын инженерчлэлийн талаарх иргэдийн хандлага судалгаа</h2><p>Энэхүү судалгаа нь Улаанбаатар хотын оршин суугчдын дунд барилга инженерчлэлийн онол, практик үйл явцын талаар ямар ойлголттой байгааг тодорхойлоход чиглэсэн. Судалгааны гол зорилго нь хотын иргэдийн инженерчлэлийн бүтээн байгуулалтад итгэл, аюулгүй байдлын талаарх хандлагыг үнэлж, мэдээллийн зөрүүг илрүүлэх байв. 2023 оны нэгдүгээр сараас арванхоёрдугаар сар хүртэл үргэлжилсэн энэхүү төсөлд Улаанбаатар хотын төвийн болон захын зургаан дүүргийн 1 200 оршин суугч судалгаанд хамрагдсан бөгөөд тэдэнтэй гүнзгий ярилцлага, онлайн асуулга ашиглан барилга байгууламжийн чанар, аюулгүй байдал, барилгын засвар үйлчилгээний талаарх мэдлэг, сэтгэгдлийг цуглуулсан аж. Судалгааны явцад олон иргэн барилгын суурь шугамын нарийн технологи, барилгын материалын шинж чанар, геотехникийн судалгааны ач холбогдлыг төдийлөн мэддэггүй нь тодорхой болсон бөгөөд орон нутгийн инженерийн ажлын талаар илүү олон нийтэд хүртээлтэй мэдээлэл өгөх шаардлагатай гэдгийг онцолжээ. Эцэст нь судлаачид хотын засаг захиргаа, барилгачны мэргэжилтнүүдийн хамтын ажиллагаа, иргэдийг сургалт, мэдээллийн хөтөлбөрт өргөнөөр татан оролцуулах замаар олон нийтийн ойлголтыг нэмэгдүүлэх боломжтой гэдэг дүгнэлтэд хүрсэн юм (Үндэсний их сургууль, 2024).</p><h2>Тогтвортой барилгын материалын судалгаа</h2><p>Уг судалгаа нь дэлхий нийтийн анхаарлын төвд байгаа уур амьсгалын өөрчлөлттэй тэмцэх хүрээнд хийгдсэн бөгөөд барилгын материалын үйлдвэрлэлээс үүдэлтэй хүлэмжийн хийн ялгарлыг бууруулах зорилготой байсан. Судалгааг 2021 оноос 2023 оныг хүртэл хоёр жилийн хугацаанд хэрэгжүүлсэн бөгөөд эко бетоны найрлагад үнс, шаарга, дахин боловсруулсан материалуудыг нэмж боловсруулсан шинэ төрлийн бетоныг туршин судалсан.</p><p>Судалгааны явцад шинээр гарган авсан эко бетон нь уламжлалт бетонтой харьцуулахад бат бөхийн хувьд ижил буюу илүү сайн үзүүлэлттэй байсан төдийгүй чийг шингээлт, дулаан тусгаарлалт, мөсний тэсвэрлэлт зэрэг үзүүлэлтүүд ч сайн байжээ. Хамгийн онцлох үр дүн нь энэхүү шинэ төрлийн бетон нь нүүрстөрөгчийн давхар ислийн ялгарлыг 30–40 хувиар бууруулж чадсан явдал юм.</p><p>Судлаачдын үзэж байгаагаар Монгол орны барилгын салбарт байгальд ээлтэй, дахин боловсруулсан материал ашиглах бүрэн боломжтой бөгөөд энэ нь зөвхөн байгаль орчинд төдийгүй эдийн засгийн хувьд ч хэмнэлттэй шийдэл болж байна. Ийм төрлийн инноваци нь барилгын инженерчлэлийн салбарын тогтвортой хөгжлийг дэмжиж, олон улсын стандартад нийцсэн шийдэл бий болгох алхам гэж дүгнэжээ.</p><h2>Хаалтын үг</h2><p>Эдгээр судалгаанууд нь барилгын инженерчлэлийн талаар олон нийтийн ойлголтыг гүнзгийрүүлж, энэхүү салбар нь зөвхөн барилга босгохоос илүүтэйгээр хүний амь насыг хамгаалах, байгаль орчны тэнцвэрийг хадгалах, эдийн засгийн оновчтой шийдэл гаргах зэрэг олон талт зорилготой болохыг харуулсан. Судалгаануудын үр дүнд бидний өдөр тутмын амьдралд ашиглагдаж буй барилга байгууламж бүр нарийн инженерчлэл, тооцоолол, шинжлэх ухаанд суурилж байгааг илүү тодорхой ойлгож авлаа.</p><p>Ирээдүйд бид барилгын инженерчлэлийн талаарх олон нийтийн мэдлэг, боловсролыг нэмэгдүүлэх, хүүхэд залуусыг энэ салбарт сонирхолтой болгох, нийгэмд эерэг хандлага бий болгоход чиглэсэн үйл ажиллагаа өрнүүлэх хэрэгтэй.</p>"
      },
      {  "id": 36,
      "imageSrc": "/assets/Articles/eng_pub_knowledge.jpg",
      "author": "Okhinoo Ts.",
      "title": "Байгаль орчны инженерчлэлийн олон нийтийн мэдлэг",
      "date": "2025-4-30",
      "description": "",
      "blog": "<p>Байгаль орчны инженерчлэл нь хүний үйл ажиллагааны байгальд үзүүлэх сөрөг нөлөөг бууруулах зорилготой шинжлэх ухаан, технологийн уулзвар дахь салбар. Энэхүү салбар нь ус, агаар, хөрсний бохирдлыг бууруулах, нөөцийг дахин ашиглах, хүлэмжийн хийн ялгарлыг багасгах зэрэг асуудлыг шийдвэрлэх инженерийн арга барилыг боловсруулдаг. Харин сүүлийн жилүүдэд 3D хэвлэх технологи нь зөвхөн үйлдвэрлэл төдийгүй, байгаль орчны тулгамдсан асуудлыг шийдвэрлэхэд ашиглагдаж эхэлсэн нь олон нийтийн мэдлэг, оролцоонд шинэ боломж нээж байна. </p><h2>Инженерийн мэдлэгийг гар дээр авч болохуйц болгох нь</h2><p>3D хэвлэх технологи урьд нь зөвхөн загварчлал хийхэд хэрэглэгддэг байсан бол өнөөдөр байгаль орчны тулгамдсан асуудлуудыг шийдэхэд бодит инженерийн шийдлүүдийг бий болгох хэрэгсэл болж хувираад байна.</p><p>Massachusetts Institute of Technology (MIT)-ийн 2022 оны судалгаагаар, 3D хэвлэх технологи ашиглан байгаль орчны бохирдлыг бууруулах хэд хэдэн шинэ санаачилга амжилттай хэрэгжсэн нь батлагджээ. Тухайлбал, судалгаанд оролцогчид пластик хаягдлыг дахин боловсруулан шүүлтүүртэй тоос шүүрэгч, ус цэвэршүүлэгч төхөөрөмжүүдийг 3D принтерээр бүтээсэн нь бага өртөгтэй, хэн ч дахин дахин үйлдвэрлэж болохуйц инженерчлэлийн шийдэл байв. Энэ нь нэг талаас байгаль орчны асуудалд мэргэжлийн түвшний хариулт өгч байгаа бол, нөгөө талаас олон нийтэд инженерчлэлийн бодит туршлага өгөх чадамжтай хэрэгсэл болж чадах юм.</p><h2>Сургалтын танхимаас шийдлийн талбар руу</h2><p>3D хэвлэлт зөвхөн мэргэжилтнүүдийн хэрэглээ биш, харин сурагч, оюутан, иргэдийн мэдлэгийг инженерчлэлийн амьд хэрэглээнд хүргэх гүүр болж байна.</p><p> University of Cambridge-ийн 2021 оны судалгаанд дурдсанаар, 3D хэвлэх технологийг сургуулийн боловсролд ашигласнаар байгаль орчны инженерчлэлийн талаарх сурагчдын ойлголт 65%-иар сайжирсан байна. Туршилтад хамрагдсан хүүхдүүд өөрсдөө агаар шүүгч, жижиг нарны эрчим хүчний төхөөрөмж зэргийг бүтээж, түүнийгээ хэрхэн орчны асуудлыг шийдэж буйг бодитоор ойлгосон байдаг. Энэ бол инженерийн мэдлэгийг зөвхөн уншиж бус, бүтээж сурах шинэ арга юм.</p><h5>E3D хэвлэх технологи байгаль орчны инженерчлэлийн ирээдүйг зөвхөн мэргэжилтнүүд биш, бүх нийтийн оролцоотойгоор бүтээж болохыг харуулж байна. Хог хаягдлыг багасгах, ус, агаар шүүгч бүтээх, тогтвортой системүүдийг хямд өртгөөр бий болгох энэ шинэ арга зам нь инженерчлэлд сонирхолтой хэн бүхний гар дээр мэдлэгийг авчрах эх үүсвэр болж чадна. Технологи хүртээмжтэй байснаар, шийдэл ч хүртээмжтэй болно. </h5>"
      },
      // id 36 - need img tag, used h5 hope it works
      {  "id": 37,
      "imageSrc": "/assets/Articles/eng_pub_knowledge.jpg",
      "author": "Bayrbaatar A.",
      "title": "Механик инженерчлэлийн чиглэлийн олон нийтийн мэдлэг",
      "date": "2025-4-30",
      "description": "",
      "blog": "<h2>Товч танилцуулга</h2><p>Ихэнх хүмүүс механик инженерчлэлийг зөвхөн автомашин, шураг, боолт, том машин техниктэй холбон ойлгодог ч энэ нь механик инженерчлэлийн жинхэнэ цар хүрээний талд нь ч хүрэхгүй ойлголт юм. Механик инженерчлэл бол хөдөлгөөн, энерги, хүч судлал бөгөөд энэ нь бидний өдөр тутмын амьдралд чимээгүйхэн нөлөөлж байдаг. Таны ашиглаж буй цахилгаан сэнс, хөргөгч, цахилгаан унадаг дугуй, тэр ч байтугай хиймэл дагуулын систем хүртэл бүгд механик инженерийн суурь дээр бүтдэг. Энэ салбар бол хүний бүтээлч сэтгэлгээг бодит хөдөлгөөн болгон хувиргах гайхалтай гүүр юм.</p><h2>Нөхөн сэргээгддэг зөөлөн робот бээлий</h2><p>Харвардын их сургуулийн Wyss хүрээлэн инсульттай (тархины цус харвалт) болон гарын хөдөлгөөнгүй болсон хүмүүсийн гарын үйл ажиллагааг сэргээхэд туслах зөөлөн робот бээлий хөгжүүлэх зорилготой энэхүү судалгааг зохион байгуулжээ.</p><p>Судалгааны үргэлжилсэн хугацаа: 6-7 жил (2014–2020+).</p><h2>Процесс:</h2><p>Хөнгөн жинтэй, уян хатан материалаар хийсэн, пневматик идэвхжүүлэгч буюу шахсан агаар эсвэл хийн энергийг механик хөдөлгөөн болгон хувиргадаг төхөөрөмжөөр зөөлөн бээлий зохион бүтээсэн.</p><p>Мэдрэгч болон удирдлагын системүүдээр дамжуулан хэрэглэгчийн үйлдэл (жишээ нь, ямар нэг зүйл барих гэж оролдох) дээр үндэслэн бээлийний хариу үйлдлийг сайжруулсан.</p><p>Энэхүү төхөөрөмжийг инсульттай өвчтөнүүд дээр туршиж, тав тух, үр дүнг үнэлсэн.</p><h2>Үр дүн:</h2><p>Soft Assistive Robotics буюу тусламж үзүүлэх роботикийн шинэ салбарыг нээсэн.</p><p>Нейро нөхөн сэргээх эмчилгээг илүү зардал багатай, хүртээмжтэй, ээлтэй болгосон.</p><p>Soft Robotics Inc. болон Neofect зэрэг стартап компаниуд энэ технологийг хөгжүүлж байна.</p><h2>[Дөрөөний хүч болон нөхөн сэргээгдэх тоормосыг ашиглан өөрөө цэнэглэдэг цахилгаан унадаг дугуй]</h2><p>Цахилгаан унадаг дугуй нь өнөө үед хамгийн эрэлттэй, байгальд ээлтэй тээврийн хэрэглэлүүдийн нэг болж байгаа ч баттерейг нь  байнга цэнэглэх шаардлага томоохон асуудал болсоор байна. Үүнийг шийдэх үүднээс Энэтхэг – IIT Madras Технологийн Их сургуулийн судлаачид унаж байх явцдаа өөрийгөө цэнэглэдэг цахилгаан дугуйг зохион бүтээх судалгааг зохион байгуулжээ.</p><p>Судалгааны үргэлжилсэн хугацаа: 2 жил (2018–2020).</p><h2>Аргачлал:</h2><p>Дөрөөний хөдөлгөөн болон регенийератив тоормосны систем ашиглан эрчим хүч үүсгэн, цахилгаан дугуйг өөрөө цэнэглэх талаар судалсан. (Дөрөөний хөдөлгөөнөөс үүссэн механик энерги нь цахилгаан эрчим хүчинд хувиргагдаж, баттерейг цэнэглэх ба харин регенийератив тоормос нь тоормослох үед механик энергийн зарим хэсгийг эргүүлэн цэнэглэж, баттерейг дахин цэнэглэх зориулалттай.)</p><p>Энэхүү системд олон удаагийн туршилт хийж болон хэрэглэгчдийн үнэлгээг авсан.</p><h2>Үр дүн:</h2><p>Цахилгаан дугуйг туршсан хэрэглэгчдийн цэнэгийн хугацаа уртассан бөгөөд цэнэглэх хэрэгцээ буурсан.</p><p>Регенийератив тоормос нь эдийн засгийн хувьд илүү үр ашигтай, байгаль орчинд ээлтэй, энергийг нөхөн сэргээх чадвартайг баталсан.</p><h2>Нөлөө:</h2><p>Эрчим хүчний шинэ шийдэл болон байгаль орчинд ээлтэй тээврийн хэрэгсэл зах зээлд нэвтрэх боломжийг олгосон.</p><p>Зөвхөн экологийн хувьд ээлтэй төдийгүй, үйлдвэрлэгчид болон хэрэглэгчдэд ч өртөг багатай шийдэл болох боломжийг харуулсан.</p><h2>Төгсгөл</h2><p>Эдгээр судалгаанууд нь инженерчлэлийн салбарын, тэр тусмаа механик инженерчлэлийн потенциалыг харуулсан бөгөөд эдгээр нээлтүүдийн ачаар бид байгаль орчинд ээлтэй, бидний өдөр тутмын амьдралыг хөнгөвчлөх технологиудыг бий болгож байна. Ирээдүйд бид механик инженерчлэлийн шийдлүүдийг илүү олон салбарт, ялангуяа ногоон технологиудыг нэвтрүүлэх чиглэлд ашиглах боломжтой бөгөөд энэ нь цаашлаад инженерчлэлийн шийдлүүд нийгмийн бүх салбарт хэрэгжих боломжтой гэдгийг харуулах биз ээ.</p><h2>Эх сурвалжууд:</h2><p>https://www.mdpi.com/2076-0825/13/12/472</p><p>https://www.researchgate.net/publication/351955277_FABRICATION_OF_SELF-CHARGING_ELECTRIC_BIKE</p>"
      },
      // id 37 - need img tag and links need to shadowed by the link name
      {  "id": 38,
      "imageSrc": "/assets/Articles/eng_pub_knowledge.jpg",
      "author": "Anujin O.",
      "title": "Нано технологийн талаарх олон нийтийн мэдлэг",
      "date": "2025-4-30",
      "description": "",
      "blog": "<h2>Танилцуулга</h2><p>XXI зууны хамгийн өндөр хурдацтай, асар их нөлөөтэй технологийн дэвшлүүдийн нэг бол яахын аргагүй Нано Инженерчлэл буюу Нано Технологийн шийдлүүд билээ. Нано технологийн тусламжтайгаар энгийн ахуйн хэрэглээний бараа бүтээгдэхүүнүүдээс эхлээд нарны эрчим хүч цуглуулах технологи, бусад эрхтнүүдэд нөлөөлөхгүйгээр шууд хавдрын эсэд очих эмийн үйлчилгээ, өвчний эрт бөгөөд дэвшилтэт оношилгоо зэрэг олон гайхалтай нээлтүүд гарч эхэлсэн. Гэвч НТ нь дээр дурдсанчлан хүний эрүүл мэнд, аюулгүй байдалтай гүн гүнзгийгээр холбогддог тул олон нийтийн зүгээс ямар хандлагатай, хэрхэн хүлээж авдаг тухай хийгдсэн судалгаануудыг энэ удаад дүгнэн бэлтгэлээ.</p><h2>“Nan-O-Style” төслийн хүрээн дэх Австрийн олон нийтийн дундах судалгаа</h2><p>2018 онд “Nan-O-Style” гэх төслийн хүрээнд олон нийтийн НТ-ийн талаарх мэдлэг мэдээлэл, мөн энэ тал дээр ямар хандлагатай байдаг тухай судалжээ. Нийт 17 сарын турш үргэлжилсэн уг судалгаанд 11-87 насны 1067 Австри иргэдийг оролцуулж, онлайн санал асуулга болон асуулт хариултын сорил авсан бөгөөд судалгааны үр дүнгээр хүмүүс нано технологийн талаар ерөнхийдөө эерэг хандлагатай байдаг ч аюулгүй байдал, эрсдэлүүдийн талаар санаа зовнилтой байдаг гэж тогтоожээ. Тийм учраас хэрэв ямар нэгэн бүтээгдэхүүн нано технологи ашиглан бүтээгдсэн бол заавал ил тод шошготой байх зайлшгүй хэмээн уг шаардлагыг чухалчлан үздэг байна. Мөн судалгаагаар нано технологийн тал дээр сөрөг хандлагатай хүмүүс мэдлэг шалгах асуулт хариултын сорилд хамгийн бага оноотой байсныг тогтоосон байна.</p><p>График. Мэдлэг. Та өөрийгөө нано технологийн талаар хэр өргөн хүрээний мэдлэгтэй гэж боддог вэ? Хандлага. Та өөрийн нано технологийн талаар юу гэж боддог вэ? Ирээдүйн төлөв. Нано технологи дараагийн 20 жилд ямар үр нөлөө үзүүлнэ гэж та бодож байна вэ?</p><h2>Европ залуучуудын нано технологийн талаарх мэдлэг, хандлага, үзэл бодол</h2><p>Дээрх судалгаатай төстэй өөр нэгэн судалгаа бол 2009 онд Европын холбооны санаачилгаар NANOYOU төслийн хүрээнд хийгдсэн судалгаа. Уг судалгаанд Европын Холбооны 25 гишүүн орны 2400 гаруй иргэдийг буюу  хамруулан 10-25 насны хүүхэд залуучуудын нано технологийн мэдлэг, ямар үзэл бодолтой байдаг талаар судалжээ. </p><p>Судалгааны үр дүнг мэргэжилтнүүдтэй ганцаарчилсан ярилцлага хийх, бүлгийн хэлэлцүүлэг, онлайн судалгаа, үндэсний хэмжээнд хийгдсэн судалгааны үр дүн зэргээр дамжуулан дүгнэсэн ба дүгнэлтээр залуу үеийнхэн нано технологийн талаар хангалттай сайн мэддэггүй ч мэдлэгээ илүү нэмэгдүүлэх хүсэлтэй байдаг гэдгийг тогтоосон байна. Гэсэн хэдий ч судалгаанд оролцогчид бараа бүтээгдэхүүний аюулгүй байдал, хүрээлэн буй орчин болон эрүүл мэндийн томоохон эрсдэлүүдэд эргэлзээтэй, шүүмжлэлтэй ханддаг бөгөөд энэ талаар тусгайлан зохицуулах үүрэгтэй журам, байгууллагууд байдаг тал дээр анхаарал тавьдаг нь мөн тогтоогджээ.</p><h2>Хаалтын үг</h2><p>Дээрх хоёр судалгааны үр дүн нь хоёул төстэй буюу олон нийт нано технологийг эергээр хүлээн авдаг ч хүний эрүүл мэндтэй маш гүнзгий холбогдон, эрчимтэй хөгжиж байгаа учраас боломжит эрсдэлүүдийн талаар мэдээлэлтэй байх, эрсдэлүүдээс хамгаалагдахыг хүсдэг нь тогтоогдсон байна. Мөн сонирхолтой ч анхаарууштай нэг дүгнэлт нь нано технологийг сөргөөр хүлээж авдаг хүмүүс энэ талаар мэдээлэл муутай байдаг нь тогтоогдсон тул үндэсний болон дэлхийн хэмжээнд нано технологийн ач тус, хэрхэн хүний аюулгүй байдал хамгаалагдаж буй талаар мэдээлэл нийтэд нь түгээх хэрэгцээг харуулж байна.</p><h2>Эх сурвалж:</h2><p>https://www.sciencedirect.com/science/article/pii/S2452074819301107?utm</p><p>https://op.europa.eu/en/publication-detail/-/publication/e9caed28-95cf-40f2-86c3-29be35c818cc/language-en?utm</p>"
      },
      // id 38 - similar to 37
      {
        "id": 22,
        "imageSrc": "/assets/Articles/ScientistWomen.png",
        "author": "Author",
        "title": "Шинжлэх ухаанч эмэгтэйчүүд нано инженерчлэлд",
        "date": "2000-01-01",
        "description": "Орчин үед жендерийн эрх тэгш байдал өмнөх үеээс харьцангуй илүү ахицтай болж байгаа нь харахад таатай байна. Энэ ахиц инженерчлэлийн салбарт ч амжилттай хэрэгжиж, үе үеээс шилдэг эмэгтэй инженерүүд  гарч буй нь үнэхээр бахархалтай үзэгдэл юм. Тэдний амжилт бидэнд өөрийн хүч чадвар, мэдлэгээр инженерчлэлийн салбарт амжилт гаргаж ямар ч асуудлыг шийдэх боломжтой гэдгийг бидэнд харуулж байна. ",
        "blog": "<h2>Шинжлэх ухаанч эмэгтэйчүүд нано инженерчлэлд</h2><p>Орчин үед жендерийн эрх тэгш байдал өмнөх үеээс харьцангуй илүү ахицтай болж байгаа нь харахад таатай байна. Энэ ахиц инженерчлэлийн салбарт ч амжилттай хэрэгжиж, үе үеээс шилдэг эмэгтэй инженерүүд гарч буй нь үнэхээр бахархалтай үзэгдэл юм. Тэдний амжилт бидэнд өөрийн хүч чадвар, мэдлэгээр инженерчлэлийн салбарт амжилт гаргаж ямар ч асуудлыг шийдэх боломжтой гэдгийг бидэнд харуулж байна.</p><h2>Др. Женифер А. Льюис</h2><p>Доктор Женифер А. Льюис нь биоинженерчлэл, ялангуяа 3D хэвлэлт болон нано-материалуудын талаарх шинэ санаачилга, судалгаагаараа алдартай нэр хүндтэй эрдэмтэн юм.</p><p>Др. Льюис нь Мэриландийн Их Сургуулийг химийн мэргэжлээр бакалаврын зэрэгтэй төгссөн. Дараа нь тэрээр Стэнфордын Их Сургуульд мөн химийн мэргэжлээрээ докторын зэрэг хамгаалжээ.</p><p>Докторынхоо зэрэгийг хамгаалсны дараа Др. Льюис хэд хэдэн нэр хүндтэй сургуулиудад багш, судлаачийн ажил хийсэн. Одоогоор Харвардын Их Сургуульд биоинженерчлэлийн профессороор ажиллаж байна. Тэрбээр наноматериалуудыг эмийн хангамжийн системүүдэд ашиглах болон 3D хэвлэлтээр эмчилгээний бүтэцүүдийг гаргаж болох талаар олон жил судалж яваа.</p><p>Др. Льюис нь био-хэвлэлтийн техникийг хөгжүүлэлтэд ажиллаж байгаа бөгөөд үүний үр дүнд хүний биеийн эд эс болон эрхтэнг 3D хэвлэх боломжтой талаар яригдаж байгаа. Мөн тэрээр эмийн хангамжийн системийн талаарх чухал судалгаануудыг хийсэн бөгөөд түүний судалгаа нь академик болон үйлдвэрлэлийн салбарт өргөнөөр хэрэглэгдэж байна.</p><p>Түүний хамгийн алдартай нийтлэлүүдийн нэг болох \"Наноскопийн нарийвчлалаар 3D хэвлэх өндөр нарийвчлалтай эд эсүүд\" нэртэй бөгөөд энэ нь хүний биеийн эд эсийн шинэ төрлийн нөхөн сэргээх эмчилгээнд чухал хувь нэмэр оруулсан.</p><a href=\"https://wyss.harvard.edu/team/core-faculty/jennifer-lewis/\">https://wyss.harvard.edu/team/core-faculty/jennifer-lewis/</a><h2>Др. Мирелла М. Л. де Карвальо</h2><p>Доктор Мирелла М. Л. де Карвальо нь наноматериалуудыг эрчим хүч хадгалах, тогтвортой инженерчлэл болон байгаль орчны технологиудад ашиглах чиглэлээр мэргэшсэн нано инженерчлэлийн мэргэжилтэн юм.</p><p>Тэрбээр нь Бразил дахь Сан Паулогийн Их Сургуульд Материалын шинжлэх ухаан ба инженерчлэлийн бакалавр, магистрын зэрэгтэй бөгөөд дараа нь Калифорнийн Их Сургуульд Нано инженерчлэлээр докторын зэрэг хамгаалжээ.</p><p>Докторын зэрэг хамгаалсны дараа Лоуренс Беркли Үндэсний Лабораторид доктор судлаачийн ажил хийж, сэргээгдэх эрчим хүчний чиглэл дэх наноматериалуудын хэрэглээг судалсан. Одоогоор MIT-д тусгай профессорын албан тушаалаар ажиллаж байгаа, мөн шинэ үеийн эрчим хүчний хадгалалт, шинэ материалуудын боловсруулалтад голлон ажиллаж байна.</p><p>Др. де Карвальо нь наноматериалын батарей болон суперконденсаторууд дээр туршилт хийж, эрчим хүчний хадгалалтыг байгальд ээлтэй болгох шинэ гарц гаргалгааг судалж, түүнчлэн Tesla-тай хамтран цахилгаан автомашины батерейны ажиллагааг сайжруулах чиглэлээр судалгаа хийж яваа.</p><p>Түүний сүүлийн үеийн судалгаа болох \"Шинэ үеийн эрчим хүчний хадгалалтанд зориулсан тогтвортой наноматериалуудын загварчлал\" нэртэй бөгөөд энэ нь байгаль орчинд ээлтэй эрчим хүчний шийдлүүдийг бий болгоход чухал ач холбогдолтой юм.</p><a href=\"https://br.linkedin.com/in/mirela-de-carvalho-a5b47926\">https://br.linkedin.com/in/mirela-de-carvalho-a5b47926</a><h2>Др. Шейла С. Хемати</h2><p>Др. Шейла С. Хемати нь нано инженерчлэлийн салбарт мэргэшсэн бөгөөд, тус салбарт нано технологи, эмийн хэрэглээ, материал судлалын чиглэлээр судалгаа хийдэг эрдэмтэн юм.</p><p>Тэрээр Калифорнийн Их Сургуульд Химийн Инженерчлэлийн бакалаврын зэрэгтэй мөн Калифорнийн Их Сургуульд Нано инженерчлэлээр докторын зэрэг хамгаалсан.</p><p>Др. Хемати нь академийн болон аж үйлдвэрийн салбарт олон төрлийн судалгааг удирдаж ирсэн. Анхандаа Google компанид материал судалгааны хэсэгт ажиллаж байсан бөгөөд, одоо биотехнологийн салбарт нано эмийн хүргэлтийн системийг хөгжүүлэх чиглэлээр судалгаа хийж байна.</p><p>Түүнчлэн Google-д ажиллаж байхдаа нано материалын шинэ бүтээлүүд дээр ажиллаж, үр дүнд нь ухаалаг төхөөрөмжүүд болон wearables хийхэд нано материалуудыг ашиглах боломжийг судалжээ. Одоогоор биотехнологийн компаниудтай хамтран эмийн хүргэлтийн системийг хөгжүүлж байна.</p><p>Түүний сүүлийн үеийн нийтлэлүүдийн нэг нь \"Хорт хавдрын эмчилгээний зориулалттай наночастицыг ашиглах судалгаа\" бөгөөд энэ нь зөвхөн хавдрын эсүүдэд эмийг хүргэх шинэ технологиудын нэг юм.</p><a href=\"https://www.tripleringtech.com/sheila-hemami/\">https://www.tripleringtech.com/sheila-hemami/</a><h2>Дүгнэлт</h2><p>Нано инженерчлэлд тэргүүлж яваа эмэгтэйчүүдийг танилцууллаа. Энэ мэтчилэн олон олон шилдэг эмэгтэйчүүд дэлхийн шинжлэх ухаанд чухал хувь нэмэр оруулж манлайлж явааг дуулгахад таатай байна.</p><h2>3D хэвлэлийг ашиглахад тулгардаг сорилт, асуудлууд</h2><p>3D хэвлэл нь агаарын болон сансрын инженерчлэлд олон давуу талтай ч нэвтрүүлэх явцад тулгардаг хэд хэдэн гол сорилт бий. Үүнд:</p><h2>Материалын баталгаатай байдал:</h2><p>Агаар, сансрын хэрэглээнд маш нарийн, хүнд нөхцөлд тэсвэртэй материалыг хэрэглэх шаардлагатай байдаг. Харин шинэ 3D хэвлэх боломжтой материалыг стандартчилах, баталгаажуулах нь цаг хугацаа, хөрөнгө их шаарддаг.</p><h2>Хэвлэх хурд ба үйлдвэрлэлийн цар хүрээ:</h2><p>3D хэвлэл нь том хэмжээний үйлдвэрлэлийн хувьд уламжлалт үйлдвэрлэлтэй харьцуулахад удаан.</p><h2>Тоног төхөөрөмж ба материалын өртөг:</h2><p>3D хэвлэх  үйлдвэрлэлийн машин, түүхий эд нь өндөр үнэтэй бөгөөд жижиг компанид үнэтэй тусдаг.</p><p>3D хэвлэх технологи нь агаар, сансрын инженерчлэлд хувьсгал авчирч байгаа бөгөөд уламжлалт үйлдвэрлэлийн олон сорилтыг ч  даван туулж байна. Материалын шинэчлэл, хиймэл оюун ухаантай хослон хөгжлөөр дамжуулан энэ технологи улам бүр өргөжиж, ирээдүйн сансар судлал, нисэхийн инженерчлэлийн хөгжилд чухал үүрэг гүйцэтгэнэ гэдэг нь тодорхой байна.</p>"
      },
    {  "id": 21,
      "imageSrc": "/assets/Articles/UurAmisgal.png",
      "author": "Author",
      "title": "Нано Инженерчлэл уур амьсгалын өөрчлөлттэй  тэмцэх нь ",
      "date": "2000-01-01",
      "description": "Хүн төрөлхтөнд тулгамдаж буй асуудлын нэг болох дэлхийн дулаарлын эсрэг бид бүхэн тал бүрнээ тэмцэж арга хэмжээ авсаар байна. Энэ асуудалд нано инженерчлэл нь оновчтой нээлт технологийг бий болгож хэд хэдэн шийдэл арга замыг олжээ. Шинэ сонин ямар нээлтүүд байгааг хамтдаа судалцгаая. ",
      "blog": "<h2>Танилцуулга</h2><p>Хүн төрөлхтөнд тулгамдаж буй асуудлын нэг болох дэлхийн дулаарлын эсрэг бид бүхэн тал бүрнээ тэмцэж арга хэмжээ авсаар байна. Энэ асуудалд нано инженерчлэл нь оновчтой нээлт технологийг бий болгож хэд хэдэн шийдэл арга замыг олжээ. Шинэ сонин ямар нээлтүүд байгааг хамтдаа судалцгаая.</p><h2>Эрчим хүчний үр ашгийг нэмэгдүүлэх</h2><p>Дэлхийн дулааралтай тэмцэх хамгийн чухал асуудал бол эрчим хүчний үр ашиггүй зарцуулалтыг хянах сэргээгдэх эрчим хүчийг ашиглах юм. Нано инженерчлэлийн тусламжтайгаар нарны эрчим хүчийг илүү үр дүнтэй хувиргах материалыг нарны панелд ашиглан илүү их эрчим хүчийг цуглуулж, ашиглах боломжтой болсон.</p><p>Жоан Розенфельд болон түүний хамтран ажилласан эрдэмтэд нарны эрчим хүчний үр ашгийг нэмэгдүүлэхийн тулд нано материалыг нарны панелд ашиглах шинэ технологиудыг боловсруулжээ. Тус судалгааны баг нарны фотовольтаик (PV) системд графен, титаны оксид, цагаан алт гэх зэрэг эрчим хүчний хувиргалтын нэмэгдүүлдэг материалыг ашиглаж нарны панелийн гэрэл шингээх чадварыг сайжруулсан шинэ нээлт хийсэн.</p><p>Одоогоор нано материалыг ашиглах нь нарны эрчим хүчний үр ашгийг 20-30%-иар нэмэгдүүлэх боломжтой гэж үзэж байна. Харин цаашид илүү нарийн бүтэцтэй, өндөр үр ашигтай нано материалууд гарч ирснээр нарны эрчим хүчийг бүр их хэмжээгээр ашиглах боломж бүрдэнэ. Мөн нарны панелийн үйлдвэрлэлийн зардал буурах нь хүн бүрт хүртээмжтэй эрчим хүчийг нээж, дэлхийн дулааралтай тэмцэхэд чухал хувь нэмэрийг оруулж тулгамдаж буй олон асуудлыг шийдэж чадна.</p><a href=\"https://nanografi.com/blog/how-does-nanotechnology-combat-global-warming-and-climate-change/?srsltid=AfmBOoocF8oh2uTPQTHZ_09Yxt4ub5bW2G940NYKfime9M9nPmA0gqyL\">Дэлгэрэнгүй</a><h2>Нүүрсхүчлийн хийг шүүх технологи</h2><p>Нүүрсхүчлийн хийг шүүх технологийг дэлхийн дулааралтай тэмцэх, агаарын бохирдлыг бууруулах, аж үйлдвэрийн хаягдлын CO₂ ялгаруулалтыг багасгах зэрэг зорилгоор ашиглагддаг. Орчин цагт энэ чиглэлээр ажилдаг байгууллагууд нэмэгдэж буй нь агаарын бохирдлыг бууруулахад үнэтэй хувь нэмрээ оруулж байна.</p><p>Тэдний нэг болох Climeworks нь 2009 онд үүсгэн байгуулагдсан Швейцарын технологийн компани бөгөөд агаар мандлаас нүүрсхүчлийн хийг (CO₂) арилгах зориулалттай Direct Air Capture (DAC) технологийг хөгжүүлж байна. Тэд хүний үйл ажиллагаанаас үүдэлтэй нүүрсхүчлийн хийн асуудлыг шийдэхийн тулд тогтвортой шийдлийг боловсруулж, дэлхийн уур амьсгалын зорилтуудыг биелүүлэхэд хувь нэмэр оруулах зорилгоор Climeworks-ийг байгуулсан.</p><p>Энэхүү технологийн хүрээнд агаар нь үйлдвэрт татагдан орж, агаар дахь CO₂ нь шүүлтүүрт шингээнэ. Шүүлтүүр нь CO₂-оор дүүрэхэд, дулаан өгч, CO₂-г байгалийн нөхцөлд ялгаж авах боломжтой болгож, дараа ялгарсан CO₂ нь өндөр концентрацаар хадгалагдаж, эсвэл бусад салбарт ашиглагддаг. Дараагийн шатанд шүүсэн CO₂-г байгаль орчинд аюулгүй хадгалах, эсвэл хөдөө аж ахуй, эрчим хүч, хиймэл түлш зэрэг салбарт ашиглах боломжтой.</p><p>Climeworks-ийн технологи нь уур амьсгалын өөрчлөлтийг бууруулж, CO₂ шүүхээс гадна аюулгүй хадгалах арга замыг нэвтрүүлэн дэлхий даяар нүүрсхүчлийн хийг бууруулах зорилтонд хувь нэмэрээ оруулж байна.</p><a href=\"https://climeworks.com/direct-air-capture\">Дэлгэрэнгүй</a><h2>Устөрөгч ба эдийн засаг</h2><p>Устөрөгч нь тээврийн хэрэгсэл болон аж үйлдвэрийн хэрэглээнд ашиглагддаг, эдийн засгийн томоохон нэг хүчин зүйл юм. АНУ-ын Засгийн 2020 он гэхэд устөрөгчийн хөдөлгүүртэй автомашинууд худалдаанд гаргах талаар хэлэлцэв. Ингэснээр авто машинаас гарах хорт хийг багасгаж цаашлаад дэлхийн дулаарал агаарын бохирдлыг шийднэ гэж үзжээ. Гэвч устөрөгчийг хэрэглэж эхлэхэд хэд хэдэн техник, эдийн засаг, дэд бүтэцтэй холбоотой бэрхшээл тулгарч байв. Нано инженерчлэл нь эдгээр асуудлыг шийдвэрлэх боломжтой гэж үзэн, устөрөгчийн үйлдвэрлэл, хадгалалт, түлшний эсийн үр ашиг, зардлыг сайжруулахад чиглэсэн олон судалгаа явуулсан.</p><p>Устөрөгчийн түлшний технологиудыг хөгжүүлэхэд олон байгууллага, засгийн газрын агентлагууд, судалгааны байгууллагууд болон хувийн компаниуд оролцсоноос. АНУ-ын Эрчим Хүчний Яам (DOE) нь устөрөгчийн технологиудыг судалж, хөгжүүлэхэд гол үүрэг гүйцэтгэсэн. Нано инженерчлэл нь устөрөгчийн технологиуд хэрэглэн эрчим хүчний системийн үр ашиг, өртөг хямдрал, аюулгүй байдлыг шийдэн ажиллаж байна.</p><p>Устөрөгчийн эрчим хүчний системүүдийг хэд хэдэн аргаар сайжруулдаг. Үүнээс дурдвал үйлдвэрлэл, хадгалалт, ашиглалтын сайжруулах зэрэг багтана. Устөрөгчийн үйлдвэрлэлд нь электролиз болон фотоэлектрохимийн үйл явцуудад хэрэглэгддэг бөгөөд энэ нь эрчим хүчний хэрэглээг бууруулж, гарцыг нэмэгдүүлнэ.</p><p>Энэ нь устөрөгчийн эдийн засагт тулгарч байгаа гол асуудлыг шийдвэрлэсэн. Өмнө устөрөгчийг гарган авахад маш их хэмжээний эрчим хүч зарцуулах шаардлагатай болдог байсан. Харин нано инженерчлэлийн тусламжтайгаар дэлхийд тулгамдаж буй асуудал болох дэлхийн дулаарал цаг агаарын өөрчлөлтийг ч шийдвэрлэх боломжтой. Энэ нь үндсэндээ нэг асуудлыг шийдэж байгаа ч ард нь хамрагдаж буй олон бэрхшээлүүдийн шийдлийг олжээ.</p><a href=\"https://foe.org/wp-content/uploads/2017/legacy/Nanotechnology-climate-and-energy-US.pdf\">Дэлгэрэнгүй</a><h2>Дүгнэлт</h2><p>Товчхондоо, нано инженерчлэл нь дэлхийн дулаарлтай тэмцэхэд маш их боломж бололцоог бий болгож байгаа бөгөөд энэ нь олон салбарт үр ашгаа өгдөг байна. Энерги хадгалах, дахин боловсруулагдах материалууд болон элементийг зөв хадгалах зэрэг молекулын түвшинд байгаль орчны томоохон асуудлыг шийдвэрлэх боломжтой юм.</p>"
    },
    {  "id": 1,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлээр оролцох боломжтой ахлах ангийн сурагчдад зориулсан шилдэг хөтөлбөрүүд",
      "date": "2024-10-15",
      "description": "Нано инженерчлэл нь инженерчлэлийн нэг салбар бөгөөд нано хэмжээст бүх  хөдөлгүүр, материал, төхөөрөмж зэргийг зохион бүтээх, угсрах, ашиглах бүх асуудлыг хамарна. Нано инженерчлэлийн гол цөм нь наноматериалууд болон тэдгээрийн харилцан үйлчлэлд тулгуурлан ашигтай материал, бүтэц, төхөөрөмж, системийг бий болгох явдал юм. Өнөөдөр энэ мэргэжлээр 74,547 ажлын байр байна. 5 жилийн дараа ажлын байрны тоо 79,828 болж, өсөлтийн хувь нь +7.08% байна гэж тооцоолжээ. Хэрэв та уг чиглэлээр мэдлэг олж авахыг хүсвэл доорх хөтөлбөрүүдийг сонирхоод үзээрэй.",
      "blog": "<h2>Танилцуулга</h2>\n<p>Нано инженерчлэл нь инженерчлэлийн нэг салбар бөгөөд нано хэмжээст бүх  хөдөлгүүр, материал, төхөөрөмж зэргийг зохион бүтээх, угсрах, ашиглах бүх асуудлыг хамарна. Нано инженерчлэлийн гол цөм нь наноматериалууд болон тэдгээрийн харилцан үйлчлэлд тулгуурлан ашигтай материал, бүтэц, төхөөрөмж, системийг бий болгох явдал юм. Өнөөдөр энэ мэргэжлээр 74,547 ажлын байр байна. 5 жилийн дараа ажлын байрны тоо 79,828 болж, өсөлтийн хувь нь +7.08% байна гэж тооцоолжээ. Хэрэв та уг чиглэлээр мэдлэг олж авахыг хүсвэл доорх хөтөлбөрүүдийг сонирхоод үзээрэй.</p>\n<h2>Immerse Education “Nanotechnology Summer School”</h2>\n<p>Уг зуны хөтөлбөрт хамрагдагсад туршилтын судалгаа хийж, нано хэмжээст үзэгдлүүд болон тэдгээрийн практик хэрэглээг судалдаг. Нанотехнологийн хүч чадлыг харуулсан төслүүд дээр ажиллах замаар тэд түүний боломж бололцоо болон сорилтуудыг бүрэн ойлгох боломжтой болдог. </p>\n<p>Хөтөлбөрт молекулын инженерчлэл, квант механик гэх мэт их сургуулийн бэлтгэл сургалтууд орох ба 1-1 зөвлөгөө авах, багийн болон мэргэжилтнүүдийн семинар, хувийн судалгааны ажил зэрэг багтаж болно. </p>\n<p>Их сургуулиуддаа очиж оролцох уг хөтөлбөр 2 долоо хоног үргэлжлэх ба 7-10 сурагчдын анги дүүргэлттэй байна. Өргөдөл 8-р сараас нээлттэй байна. Их сургуульд өргөдөл явуулахад туршлагаа баяжуулан, ганцаарчилсан дэлгэрэнгүй туслалцаа аван хөгжихийг хүсвэл та холбоосоор орж танилцана уу.</p>\n<a href=\"https://www.immerse.education/nanotechnology-summer-school/\">see more</a>\n<h2>UCLA Nanoscience Lab Summer Institute Program</h2>\n<p>Дэлхийн шилдэг их сургуулиудын нэг болох UCLA-ийн нано шинжлэх ухааны лабораторид хамрагдагчид нано шинжлэх ухаан  болон нанотехнологийн гол ойлголтуудыг семинарууд, практик туршилтууд, цуглуулсан өгөгдлийг шинжилж, энэ шинжлэх ухааны суурь ойлголтод боломжтой болгож буй хэрэгслүүдийг үзэж танилцах замаар суралцах болно</p>\n<p>Туршилтад суурилсан уг хөтөлбөр нь bottom-up, top-down гэх мэт нано шинжлэх ухааны гол суурь туршилтууд гүйцэтгэх ба зочин илтгэгчдийн яриа, шинжлэх ухааны сэдэвтэй үйл ажиллагаанд оролцох юм. Дунджаар 6 хоног үргэлжлэх уг хөтөлбөрт шинжлэх ухааны суурь сайтай суралцагчдыг шалгаруулна. Өргөдөл нь жил бүрийн 6-р сарын 1 нээж 6-р сарын 15 хаадаг. Ирээдүйн амжилтын суурийг тавьж болох уг хөтөлбөрийг дэлгэрэнгүй холбоосоор орон танилцаарай. </p>\n<a href=\"https://summer.ucla.edu/program/nanoscience-lab-summer-institute/\">see more</a>\n<h2>Хаалтын үг</h2>\n<p>Дэлхий дахиныг шинэ зүгт чиглүүлж байгаа эрэлттэй салбар болох нанотехнологийг сонирхогч инженер болохоор тэмүүлж буй ахлах ангийн сурагч та өөрийнхөө туршлагаа нэмэгдүүлж, орчин үетэй хөл нийлүүлэн алхахад дээрх хөтөлбөрүүд тус болно гэж найдаж байна.</p>"
    },
    {  "id": 2,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлээр оролцох боломжтой ахлах ангийн сурагчдад зориулсан шилдэг хөтөлбөрүүд",
      "date": "2024-10-15",
      "description": "Дэлхий нийтийн хөгжлийг тодорхойлж буй нанотенологийн шинжлэх ухааныг амьдралд бодит болгоход тусалдаг нано-инженерчлэлийн чиглэлээр сонирхолтой ахлах сургуулийн сурагчид болон оюутнууд ажлын байранд шаардагдах чадваруудаа хөгжүүлэх ба шинээр төслүүдийг санаачлах боломжийг дадлагын ажил олгодог. Тиймээс уг мэргэжлийг эзэмших хүсэлтэй хэн бүхний мэргэжлийн хөгжилд дадлагын ажил туслах болно.",
      "blog": "<h2>Танилцуулга</h2>\n<p>Дэлхий нийтийн хөгжлийг тодорхойлж буй нанотенологийн шинжлэх ухааныг амьдралд бодит болгоход тусалдаг нано-инженерчлэлийн чиглэлээр сонирхолтой ахлах сургуулийн сурагчид болон оюутнууд ажлын байранд шаардагдах чадваруудаа хөгжүүлэх ба шинээр төслүүдийг санаачлах боломжийг дадлагын ажил олгодог. Тиймээс уг мэргэжлийг эзэмших хүсэлтэй хэн бүхний мэргэжлийн хөгжилд дадлагын ажил туслах болно.</p>\n<h2>МУИС, Инженер Технологийн Сургууль</h2>\n<p>Монгол Улсын Их Сургууль бол улсынхаа тэргүүлэх дээд боловсролын институт бөгөөд, Инженер Технологийн сургууль нь Монгол улсад онц шаардлагатай инженер, техникийн мэргэжилтнүүдийг бэлтгэх 10 гаруй хөтөлбөрүүдийг амжилттайгаар хэрэгжүүлсээр байна. </p>\n<p>Нано-Шинжлэх ухаан, инженерчлэлийн хөтөлбөрийг бакалаврын түвшинд сонгон суралцсанаар нано-инженерчлэлийн мэргэжилтнүүдэд чухал хэрэгцээтэй онол болон практикийн хичээлүүдийг хөтөлбөртөө багтааснаас үйлдвэрийн дадлагад онцгойлон хамрагдахыг санал болгож байна. Математик, байгалийн шинжлэх ухаан, инженерчлэлийн цогц болсон уг мэргэжлийг эх орондоо эзэмшихэд дадлагын ажилд хамрагдах нь гайхалтай туршлага болох болно.</p>\n<h2>Монгол Инженер</h2>\n<p>Монголын тэргүүлэх их сургуулиудын санаачилсан “Монгол Инженер” төсөл нь инженерийн зохион бүтээх үйл ажиллагааг хөгжүүлэх, улс оронд хэрэгтэй инженерчлэлийн инноваци, шинэ бүтээл оновчтой саналыг дэмжсэн цогц үйл ажиллагаанд хандсан, хийж бүтээх чадамжийг бий болгоход чиглэсэн нэгдсэн үйл ажиллагааны хүрээнд хамтран арга хэмжээ юм. </p>\n<p>Монгол Инженер үйл ажиллагааны үеэр эрдэм шинжилгээний хурал болон CAD/CAE/CAM, Техникийн механикийн Улсын олимпиадад оролцох боломжтой бөгөөд онолын болон арга барилын шалгууруудаар өөрийн мэдлэг чадвараа сориход зориулагдсан юм. Ижил сонирхолтой оюутан залуустай өрсөлдөхөөс гадна шилдэг үзүүлэлттэй оролцогчид шагнал гардуулдаг байна. Энэ жилийн арга хэмжээний бүртгэл 4-р сарын 15 хүртэл үргэлжилсэн ба дараа дараагийн жилүүдийн зарлалыг дараах холбоосоор орж танилцана уу.</p>\n<a href=\"https://mongol-engineer.mn/\">See more</a>\n<h2>Unitel Hub</h2>\n<p>Юнител групп нь хот хөдөөгийн цахим боловсролын ялгааг багасгах эрхэм зорилгын хүрээнд Unitel HUB хөтөлбөрийг 2022 оноос эхлэн хэрэгжүүлж эхэлсэн билээ. Тус хөтөлбөрийн хүрээнд аймаг бүрд Unitel HUB төвийг байгуулж, хөдөө орон нутагт цахим хэрэглээний сургалтуудыг зохион байгуулан үйл ажиллагаагаа тогтвортой байлгахад анхаарч ажиллаж байна. Unitel HUB төв нь цахим сургалт явуулах боломж бүхий сургалтын танхим гэхээсээ илүүтэй олон нийтийн цахим боловсролыг дээшлүүлэх зорилготой хувь хүний хөгжлийн орчин юм. </p>\n<p>Энд электроник, роботик ба кодчиллын хөтөлбөрүүдийг хэрэгжүүлдэг ба ирээдүйн нано-инжерүүдийн хувьд зайлшгүй эзэмших шаардлагатай чадварууд билээ. Мөн манлайллын чадвараа дээшлүүлэхийг хүсвэл өөртөө ойр Юнител Хабын салбартай холбогдож хөтөлбөрийг заахаас эхлээд шинэ төсөл санаачлан хэрэгжүүлэх боломж мөн бий.</p>\n<h2>Хаалтын үг</h2>\n<p>Ирээдүйд өөрийн боловсрол болон эзэмших хэрэгтэй чадвартаа нэмэр болох үүднээс бага багаар ажлын байрны дадлагын хөтөлбөрүүдэд хамрагдаж, өөрөө өөртөө боломж бий болгох нь зайлшгүй чухал юм.</p>"
    },
    {  "id": 3,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлд олгогддог гадаад, дотоодын шилдэг бакалавр болон магистрын зэргийн тэтгэлгүүд",
      "date": "2024-10-15",
      "description": "Инженерчлэлийн салбарын нэгэн төрөл болох нано-инженерчлэлээр суралцаж буй бакалавр болон магистрийн түвшний оюутнуудад дэлхийн томоохон шинжлэх ухаан, инженерчлэлийн сангуудаас тодорхой мөнгөн дүнгийн тэтгэлгүүдийг зарладаг байна. Боловсролоо тухайн их дээд сургууль эсвэл гадны эх үүсвэрээс санхүүжүүлэх нь хэн бүхний хийж болох хамгийн зөв сонгголт бөгөөд нано-инженерчлэлийн оюутнуудын хувьд өөрийн чадварын өөр өөр талбарт сорин өргөдлөө гаргах нь зүйтэй билээ.",
      "blog": "<h2>Танилцуулга</h2>\n<p>Инженерчлэлийн салбарын нэгэн төрөл болох нано-инженерчлэлээр суралцаж буй бакалавр болон магистрийн түвшний оюутнуудад дэлхийн томоохон шинжлэх ухаан, инженерчлэлийн сангуудаас тодорхой мөнгөн дүнгийн тэтгэлгүүдийг зарладаг байна. Боловсролоо тухайн их дээд сургууль эсвэл гадны эх үүсвэрээс санхүүжүүлэх нь хэн бүхний хийж болох хамгийн зөв сонгголт бөгөөд нано-инженерчлэлийн оюутнуудын хувьд өөрийн чадварын өөр өөр талбарт сорин өргөдлөө гаргах нь зүйтэй билээ.</p>\n<h2>Fabricators and Manufacturers Association: Nuts, Bolts & Thingamajigs Scholarship</h2>\n<p>Үйлдвэрлэлийн салбарт чиглүүлэх суралцдаг хөтөлбөр нь NBT тэтгэлгийн шалгуурт багтдаг, их сургуулийн бакалаврын түвшний оюутнуудад зориулагдсан юм. Гурван хүний нэрээр нэрлэгдсэн уг нэгдсэн тэтгэлэг нь АНУ-ын үйлдвэрлэлийн холбооны дор харьяалагддаг ба нэг семестрт 6000 хүртэлх USD олгогдоно. </p>\n<p>Өргөгдлөө явуулах хугацаа нь зун/намар ба хаврын улиралд хоёр удаа тохиох ба 1-р сарын 1ээс 3-р сарын 31 хүртэл, 7-р сарын 1ээс 9-р сарын 30 хүртэл тус тус нээлттэй байна. Өргөдөл гаргагчид 3.0 голчтой FMA сангийн гишүүн байх хэрэгтэй ба онлайн өргөдлийг бөглөн хүсэлтээ гаргана. </p>\n<a href=\"https://www.fmamfg.org/foundation/scholarships\">See more</a>\n<h2>Албертагийн Их Сургууль: Cora Martinson International Scholarship (Канад)</h2>\n<p>Албертагийн Их Сугуульд нано-инженерийн бакалаврын хөтөлбөр нь оюутнуудаа Foundation Year-г дүүргэсэн байхыг шаарддаг ба хөтөлбөрт тэнцсэн бол сургуулийн зүгээс санал болгодог олон төрлийн тэтгэлэгүүдэд хүсэлт гаргах боломжтой. </p>\n<p>Cora Martison олон улсын оюутнуудын тэтгэлэг нь гадаад оюутны визтэй, бакалаврын зэргийн аль ч жилд суралцаж буй, сурлагын өндөр амжилттай оюутнуудад 56000 CAD хүртэл олгогдоно. Сонгон шалгаруулалт нь сурлагын үзүүлэлтэд тулгуурладаг ба  санхүүгийн хэрэгцээтэй гэж үзсэн оюутнуудад давуу эрх олгоно. Хоёр, гурав, дөрөвдүгээр жилүүдэд санхүүгийн дэмжлэгийг сэргээхийн тулд хамгийн сүүлчийн есдүгээр сараас наймдугаар сарын хугацаанд 24 багц цагийн хичээл судалж, хамгийн багадаа 2.0 голч оноо авах шаардлагатай. Энэхүү тэтгэлэгт хамрагдсан оюутнууд өөр факультетад шилжин суралцах тохиолдолд, голч оноо болон багц цагийн шаардлагыг хангаж байгаа бол тэтгэлгийн санхүүжилт үргэлжлүүлэн олгогдоно.</p>\n<a href=\"https://www.ualberta.ca/en/admissions/tuition-and-scholarships/international-undergraduate-scholarships/index.html\">See more</a>\n<h2>Лунд Их Сургууль: EDU-WACQT Scholarship (Швед)</h2>\n<p>WACQT нь Marianne болон Marcus Wallenberg сангийн EDU-WACQT хөтөлбөрийн нэмэлт дэмжлэгтэйгээр Шведийн бакалаврын боловсролыг Квантын Технологийн чиглэлээр бэхжүүлэх зорилгоор хоёр тэтгэлэг санал болгодог. EDU-WACQT тэтгэлэг нь Европын Холбоо болон Европын Эдийн Засгийн Бүсийн орнуудад хамаарахгүй оюутнуудад зориулагдсан бөгөөд тэд Лунд Их Сургуулийн Инженерийн факультетад Наношинжлэх ухаан эсвэл Фотоникийн магистрын хөтөлбөрт хамрагдахаар хүсэлт гаргах боломжтой. </p>\n<p>Энэхүү тэтгэлэг нь жилд 161,500 SEK бөгөөд магистрын хоёр академик жилийн турш олгогдоно. Тэтгэлгийн хэмжээ нь сургалтын төлбөрийн 95%-ийг хамрах бөгөөд шууд Лунд Их Сургуульд шилжүүлэгдэнэ. Тэтгэлэг хүртэгчдийг сонгон шалгаруулахдаа өргөдөл гаргагчийн сурлагын дүн болон хувийн захидлыг үндэслэнэ. Хувийн захидалдаа өргөдөл гаргагч нь EDU-WACQT тэтгэлэгт хөтөлбөрт хамрагдах зорилготой бөгөөд Квантын технологийн чиглэлийг дагаж суралцахад тууштай гэдгээ тодорхой заасан байх шаардлагатай.</p>\n<a href=\"https://www.lunduniversity.lu.se/lubas/i-uoh-lu-tanav/edu-wacqt-scholarship-masters-nanoscience\">See more</a>\n<h2>Хаалтын үг</h2>\n<p>Дээд түвшний болоьсрол эзэмшихэд санхүүгийн дэмжлэг маш хэрэгтэй зүйлсийн нэг ба нано-инженерчлэлийг сонирхогч оюутан залуус бүхэн өөрийгөө сорих боломжуудыг хайснаар мэдлэг чадвараа батлан мөнгөн болон олон талын туслалцаа, давуу тал хүртэх боломжтой болно.</p>"
    },
    {  "id": 4,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлээр хийгдсэн ахлах ангийн сурагчдын судалгаанууд",
      "date": "2024-10-15",
      "description": "Академик судалгааны ажлыг өөрийн сонирхсон шинжлэх ухаан, технологийн салбарынхаа хүрээнд хийж өөрийн туршлагыг нэмэгдүүлээд зогсохгүй, эргэн тойрондоо эерэг өөрчлөлт авчрах нээлтүүдийг дэлхий даяарх ахлах сургуулийнхан хийж байна. Тэр тусмаа нано-инженерчлэл нь цахилгааны, биологийн инженерчлэлд материалын сайжруулалт, нээлт талаар холбогдог учир судалгааны ажлын эрэлттэй сэдэв болдог.",
      "blog": "<h2>Танилцуулга</h2><p>Академик судалгааны ажлыг өөрийн сонирхсон шинжлэх ухаан, технологийн салбарынхаа хүрээнд хийж өөрийн туршлагыг нэмэгдүүлээд зогсохгүй, эргэн тойрондоо эерэг өөрчлөлт авчрах нээлтүүдийг дэлхий даяарх ахлах сургуулийнхан хийж байна. Тэр тусмаа нано-инженерчлэл нь цахилгааны, биологийн инженерчлэлд материалын сайжруулалт, нээлт талаар холбогдог учир судалгааны ажлын эрэлттэй сэдэв болдог.</p><h2>Impact of NaCl concentration in crystalline nanocellulose for printed ionic dielectrics (Elizabeth G. Franklin , Brittany Smith, Aaron D. Franklin)</h2><p>Энэхүү судалгааг АНУ-ын Хойд Каролинагийн Panther Creek ахлах сургуулийн Elizabeth G.Franklin тэргүүтэй сурагчид байгальд ээлтэй цахилгаан материалуудын хэрэглээг нэмэгдүүлэх зорилготой хийсэн байна. Тэд кристалл наноцеллюлоз (CNC)-ыг диэлектрик (тусгаарлагч) материал болгон ашиглах үед NaCl-ийн оновчтой концентрацийг тодорхойлохыг зорьжээ. Судалгаа хийх гол шалтгаан нь CNC нь байгальд задрах чадвартай, өндөр багтаамжтай материал бөгөөд цахилгаан хэрэгслүүдэд ашиглахад тохиромжтой гэж үзсэнд оршино. Судалгааны явцад CNC конденсаторуудыг NaCl-ийн өөр өөр концентрациар туршиж, цэнэглэх болон цэнэг алдах шинж чанарыг нь хэмжсэн. Сурагчид “aerosol jet printing” конденсаторуудыг ашиглан эсэргүүцэл-багтаамжийн (RC) хоцролт болон цэнэглэх гүйдлийг тодорхойлох аргыг хэрэглэсэн байна. Судалгааны үр дүнд NaCl-ийн концентрацийг 0.05% байхад хамгийн бага цэнэглэх гүйдэл, харин 0.1%-иас дээш концентрацийг 2 V-оос бага хүчдэлд хэрэглэсэн үед хамгийн бага RC-ийн хоцролт ажиглагдсан байна. Энэ нь CNC материалын цахилгаан шинж чанарыг сайжруулахад NaCl-ийн концентрацийг оновчтой болгох шаардлагатайг харуулсан юм. Судалгааны үр дүн нь CNC-г ирээдүйн байгальд ээлтэй цахилгаан хэрэгслүүдэд ашиглах боломжийг нээж өгсөн чухал алхам болсон. Ахлах сургуулийн судлаач нь Duke Их сургуулийн оюутнуудтай хамтарсан ба JEI (Journal of Emerging Investigators) платформд нийтлүүлжээ. <a href='https://emerginginvestigators.org/articles/22-240'>https://emerginginvestigators.org/articles/22-240</a></p><h2>Utilizing a wastewater-based medium for engineered Saccharomyces cerevisiae for the biological production of fatty alcohols and carboxylic acids to replace petrochemicals (Rajat Ramesh, Leya M. Joykutty)</h2><p>АНУ дань Флоридагийн American Heritage сургуулийн Rajat Ramesh, Leya M. Joykutty нарын судалгаа нь арчилгааны бүтээгдэхүүн, хүнсний нэмэлт, эмийн бэлдмэл зэрэг химийн бүтээгдэхүүнүүдийг илүү тогтвортой аргаар үйлдвэрлэх боломжийг судлах зорилготой. Химийн бодисуудыг орлуулах замаар эдгээр бүтээгдэхүүнийг үйлдвэрлэхэд Saccharomyces cerevisiae мөөгөнцрийг ашиглах, ингэхдээ саарал усыг ашиглах боломжийг судлах явдал байв. Судалгааны явцад мөөгөнцөрт тосны хүчил үүсгэх зам (FAS) болон бусад холбогдох ферментүүдийг хуулбарлан өсгөсөн бөгөөд энэ аргаар тосны хүчлээс гаралтай бүтээгдэхүүнүүдийн хэмжээг нэмэгдүүлэх боломжийг судалсан байна. Судлаачид гурван төрлийн плазмидыг ашиглан ацетил-КоА карбоксилаза (ACC1), тосны хүчил синтаза (FAS), болон тосны хүчил редуктаза (Far1) ферментүүдийг кодлодог генүүдийг S. cerevisiae эсүүдэд трансформаци хийсэн. Трансформацийг тус бүрд нь болон хамтад нь хийж, гүйцэтгэлийг сайжруулсан байна. Тэдний таамаглал нь эдгээр трансформацлагдсан эсүүд нь өөр өөр тосны хүчил болон тосны спиртийн шинжүүдийг үзүүлнэ гэсэн байв. Судалгааны үр дүн нь хуулбарлан өсгөсөн ферментүүдийн идэвхийг спектрофотометрийн шинжилгээгээр тодорхойлсон бөгөөд HPLC шинжилгээгээр мөөгөнцөрт C-16 болон C-18 тосны спиртүүд болон тосны хүчлүүд оршдогийг баталсан байна. GC-MS шинжилгээгээр бохир усан орчны органик нэгдлүүдийн хэмжээг бууруулж, исэлдэлтийн үр дүнд этанол үйлдвэрлэгдсэн байгааг баталсан. Мөн JEI вебсайтад байршсан энэхүү судалгаа нь байгальд ээлтэй, тогтвортой үйлдвэрлэлийн арга замыг нээхэд чухал алхам болсон бөгөөд бохир усыг цэвэрлэхийн зэрэгцээ үнэтэй, тусгай болон өргөн хэрэглээний химийн бодисуудыг биологийн аргаар үйлдвэрлэх боломжийг харуулсан юм. <a href='https://emerginginvestigators.org/articles/19-033'>https://emerginginvestigators.org/articles/19-033</a></p><h2>The effect of food type on mediator-less microbial fuel cell electricity output (Aaron Hung, Jonthan Lin1, Dino Ponnampalam)</h2><p>Энэ судалгааг Тайпейгийн Kang Chiao International School-ийн сурагчид цэвэр, тогтвортой эрчим хүчний үйлдвэрлэлийг эрэлхийлэх зорилгоор хийсэн бөгөөд гол урам зориг нь microbial fuel cell (MFC) ашиглан органик бодисуудаас эрчим хүч үйлдвэрлэх явдал байв. Тэд янз бүрийн хоол хүнсийг түлшний эх үүсвэр болгон ашиглах үед үүсэх эрчим хүчний гарцыг харьцуулж, түлшний төрөл нь MFC-ийн үр ашигт хэрхэн нөлөөлдөг болохыг тодорхойлохыг зорьжээ. Энэ судалгаа нь MFC-ийн үр ашгийг сайжруулахад түлшний эх үүсвэрийн сонголт чухал гэдгийг ойлгох үндэслэлийг өгсөн. Судалгааны явцад элсэн чихэр, бяслаг, усан үзэм зэрэг хоол хүнсийг MFC-д түлшний эх үүсвэр болгон ашиглаж, тэдгээрийн үүсгэсэн эрчим хүчний гарцыг харьцуулсан. Цаашилбал MFC-д янз бүрийн хоол хүнсийг хийж, үүссэн эрчим хүчний гарцыг хэмжих замаар туршилтаа хийжээ. Туршилтын үр дүнд элсэн чихрийн уусмал хамгийн их эрчим хүчний гарцыг үзүүлсэн нь MFC-ийн үр ашигт түлшний эх үүсвэр чухал үүрэг гүйцэтгэдэг болохыг харуулсан. JEI-д мөн байршсан уг судалгааны дүгнэлт нь ирээдүйд MFC-ийг хөгжүүлэхэд түлшний эх үүсвэрийг сонгох нь чухал ач холбогдолтой болохыг онцолжээ. <a href='https://emerginginvestigators.org/articles/21-055'>https://emerginginvestigators.org/articles/21-055</a></p><h2>Хаалтын үг</h2><p>Ахлах сургуулийн мэдлэг дээрээ гүнзгийрүүлэн судалснаар академик мэдлэг бүтээх явцад гар бие оролцох бүрэн боломжтой бөгөөд бие даан хийж үр дүнд хүрж болдог процесс гэдгийг харах болно.</p>"
    },
    {  "id": 5,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлээс онцлох компани, байгууллагууд",
      "date": "2024-10-15",
      "description": "Нано шинжлэх ухааныг амьдралд буулгаж, хүний эрүүл мэнд, технологийн хэрэгцээнд нэмэр болохоор ажиллаж буй компаниудын жишээг доор орууллаа. Ажлын байранд нэг зорилгын дор нэгдсэн эрдэмтэд инженерүүдтэй хамтран ажиллаж сэтгэл хөдөлгөм олон арван нээлт хийж, хүний амьдралыг чанарыг дээшлүүлсээр байгаа билээ.",
      "blog": "<h2>Танилцуулга</h2><p>Нано шинжлэх ухааныг амьдралд буулгаж, хүний эрүүл мэнд, технологийн хэрэгцээнд нэмэр болохоор ажиллаж буй компаниудын жишээг доор орууллаа. Ажлын байранд нэг зорилгын дор нэгдсэн эрдэмтэд инженерүүдтэй хамтран ажиллаж сэтгэл хөдөлгөм олон арван нээлт хийж, хүний амьдралыг чанарыг дээшлүүлсээр байгаа билээ.</p><h2>Nanoform (Хелсинки, Финланд)</h2><p>Финландын Наноформ компани нь эмийн үйлдвэрт нанотехнологиор инноваци хийх чиглэлээр мэргэшсэн компани юм. Тус компани нь эмийн биохүртэхүй (bioavailability), үр нөлөөг нэмэгдүүлэх зорилготой дэвшилтэт технологийг хөгжүүлж, нано хэмжээст партикл боловсруулдаг. <a href=\"https://www.nanoform.com\">Дэлгэрэнгүйг</a></p><h2>Blueberry Therapeutics Ltd (Маклсфиелд, Их Британи)</h2><p>Их Британийн Blueberry Therapeutics компани нь нанотехнологийг ашиглан арьсны өвчнийг эмчлэхэд чиглэсэн шинэ төрлийн эмийн бүтээгдэхүүнүүдийг хөгжүүлдэг биотехнологийн компани юм. <a href=\"https://www.blueberrytherapeutics.com\">Дэлгэрэнгүйг</a></p><h2>Coherent Corp. (Пенсилвани, АНУ)</h2><p>Coherent Corp нь электрон багаж хэрэгсэл, фотоник болон хагас дамжуулагчийн салбарт үйл ажиллагаа явуулдаг томоохон компани юм. <a href=\"https://www.coherent.com\">Дэлгэрэнгүйг</a></p><h2>Closing Statement</h2><p>Нано-инженерчлэлийг бараг бүх салбарт ашиглаж хөгжил дэвшлийг авч ирж болох бөгөөд энэхүү салбар дундын инженерчлэл нь дэлхий даяарх тэргүүлэх компаниудын гол түлхэх хүч болжээ. Хүний оюун ухаан, асуудал шийдвэрлэх, хамтран ажиллах чадварын цогц болсон инженерүүд ийнхүү гайхамшгийг бүтээсээр байна.</p><h2>Summary</h2><p>Финландын Nanoform, Их Британийн Blueberry Therapeutics, АНУ-ын Coherent Corp нар нь тус тус дэлхийн хэмжээнд нано-инженерчлэлийг ашиглаж байгаа тэргүүлэх компаниуд юм. Nanoform нь эмийн биохүртэхүй (bioavailability), үр нөлөөг нэмэгдүүлэх зорилготой дэвшилтэт технологийг хөгжүүлж, нано хэмжээст партикл боловсруулдаг бол Blueberry Therapeutics-д арьсны өвчнийг эмчлэхэд чиглэсэн шинэ төрлийн эмийн бүтээгдэхүүнүүдийг хөгжүүлдэг ажээ. Харин Coherent Corp нь электрон багаж хэрэгсэл, фотоник болон хагас дамжуулагчийн салбарт үйл ажиллагаа явуулдаг ажээ.</p>"
    },
    {  "id": 6,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн тухай",
      "date": "2024-10-15",
      "description": "",
      "blog": "<h2>Нано-инженерчлэл гэж юу вэ?</h2><p>Нано-инженерчлэл нь нано түвшний буюу 1 нанометрээс (нм) бага хэмжээтэй материал, бүтэц, системийг судлах, зохион бүтээх, ашиглах инженерчлэлийн салбар юм. Нанометр нь метрийн нэг тэрбумын нэгтэй тэнцэх хэмжээтэй тул энэхүү инженерчлэл нь атом, молекулын түвшинд ажиллах боломж олгодог.</p><h2>Ирээдүйн боломжууд</h2><p>Суперкомпьютерийн хүчин чадлыг агуулсан наночип гарч ирж, кварц цагны үнээр зарагдах бөгөөд түлхүүрийн оосроос хямд үнэтэй байх ба барилга, инженерчлэлийн салбарт ган болон металлыг зах зээлээс шахахуйц хямд, хүчтэй материал бий болно гэж төсөөлөөд үз. Одоо бид нанохувьсгалын эхлэлийг аль хэдийн харж байгаа билээ. Үүнд шинэ компьютерийн чипүүд, толбо үлдээдэггүй шинэ даавуу, болон анагаах ухааны оношилгоонд нано бөөмсийн хэрэглээ юм.</p><p>Гоо сайхны салбарт ч мөн наноматериалыг дэвшингүйгээр хэрэглэж байна. Тэдгээр нь гоо сайхны салбарт урьд өмнө байгаагүй олон шинэ, өвөрмөц чиглэлийг бий болгож чадна. Мэдээж энэ бүгд нь наноеинженерчлэлийн бүтээл юм.</p><h2>Хэрэглээний салбарууд</h2><p>Уг инженерчлэлийн ухааныг хамгийн түлхүү ашигладаг салбарууд бол үйлдвэрлэл болон материалын шинжлэх ухаан юм. Олон олон чадварлаг инженерүүд өдөр тутамд хэрэглэгддэг материалуудын чанартай, бат бөх, тэсвэртэй уян хатан байдлыг нэмэгдүүлэхийн тулд нано хэмжээст молекулыг ашиглан судалдаг байна. Тиймээс анагаах ухаанаас авахуулаад хүрээлэн буй орчны хөгжил дэвшилд ихээхэн нэмэр оруулаад зогсохгүй, ирээдүйн дэлхийг тодорхойлох ач холбогдолтой салбар юм.</p>"
    },
    {  "id": 7,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн чиглэлээс онцлох нээлтүүд",
      "date": "2024-10-15",
      "description": "Хүний амьдралын өдөр тутмын хэрэглээг шийддэг анагаах ухаан, цахилгаан, үйлдвэрлэлийн салбарууд нано-инженерчлэл дэх нээлтүүдийн тусламжтайгаар улам улмаар үсрэнгүй хөгжиж байна. Дэлхийн их сургуулиудын оюутан, профессорууд оршин буй технологийг улам дэвшилтэт болгож, эсвэл цоо шинэ арга барилаар нано түвшинд судалгаагаа гүйцэтгэн нээлтүүд хийсээр байна.",
      "blog": "<h2>Танилцуулга</h2><p>Хүний амьдралын өдөр тутмын хэрэглээг шийддэг анагаах ухаан, цахилгаан, үйлдвэрлэлийн салбарууд нано-инженерчлэл дэх нээлтүүдийн тусламжтайгаар улам улмаар үсрэнгүй хөгжиж байна. Дэлхийн их сургуулиудын оюутан, профессорууд оршин буй технологийг улам дэвшилтэт болгож, эсвэл цоо шинэ арга барилаар нано түвшинд судалгаагаа гүйцэтгэн нээлтүүд хийсээр байна.</p><h2>Biomaterial: UC San Diego</h2><p>Гэмтсэн хүний эдийг эмчлэх зориулалттай шинэ биоматериал атираа үүсдэггүй онцлогтой гэж <a href='https://jacobsschool.ucsd.edu/'>Сан Диего дахь Калифорнийн Их сургууль (UC San Diego)</a>-ийн Катерин Хокмут хэлэв. Эдийн инженерчлэлд UC San Diego-ийн инженерүүд байгалиас заяасан хүний эдтэй төстэй шинж чанартай уг материалыг 2011 онд нээснээрээ томоохон ололт амжилт гаргалаа. UC San Diego-ийн инженерчлэлийн Жакоб сургууль дахь нано инженерчлэлийн департментийн профессор Шаочен Чен гэмтсэн зүрхний хана, цусны судас, арьс гэх мэтийг эмчилдэг эдийн нөхөөс нь ирээдүйд одоогийнхоос илүү сайжирсан байх болно гэж найддагаа хэллээ. Уг биофабрикацийн техник нь гэрэл, нарийн тохируулсан толь ба компьютерийн тусгалын системийг ашиглан эдийн инженерчлэлд шаардагдах ямар ч хэлбэртэй 3 хэмжээст давхрагыг бүтээдэг. Шинэ материалын механик шинж чанарт хэлбэр дүрс нь зайлшгүй хүчин зүйл болно. Ихэнх инженерчлэгдсэн эдүүд дугуй эсвэл дөрвөлжин нүхтэй давхрагаас бүтдэг бол Чений багийнхан “reentrant honeycomb”, “cut missing rib” гэх 2 шинэ дүрс бүтээжээ. Дүрсүүд хоёулаа сөрөг Poisson’s ratio (сунгавал атираа үүсдэггүй) чанарыг харуулж, эдийн нөхөөс 1 эсвэл хэд хэдэн давхрагатай байсан ч уг чанараа хадгалдаг байна.</p><h2>Thermopower: MIT</h2><p><a href='https://www.mit.edu/'>MIT</a> дахь эрдэмтэд өмнө судлагдаагүй байсан carbon nanotube гэх бичил утсаар хүчтэй энергийн долгионыг дамжуулах үзэгдлийг 2010 онд нээв. Уг нээлт нь цахилгаан үйлдвэрлэлтэд өөрчлөлт авч ирж болох юм. Судалгааны ажлын ахлах болох MIT дахь химийн инженерчлэлийн Charles and Hilda Roddey Associate профессор Маякл Страно термопаур долгион нь энергийн судалгаанд шинэ талбар гаргаж ирэх ховор үзэгдэл боллоо гэв. Carbon nanotube нь нүүрстөрөгчийн атомуудын давхрагаас бүтсэн микроскопод харагдахгүй хөндий хоолой юм. Метрийг тэрбум хуваасны нэгтэй тэнцэх өргөнтэй уг хоолойнууд нь шинэ нүүрстөрөгчийн молекулын төрөлд багтана. Майкл Страно ба түүний багийн хийсэн шинэ туршилтад задрахаараа дулаан ялгаруулдаг идэвхтэй түлшээр нано хоолойг хучсан байна. Улмаар түлшээ лазерын туяа эсвэл өндөр хүчдэлийн очоор ноцоовол carbon nanotube-ийн дагуу дулааны хурдан долгион явж өнгөрсөн үр дүн гарчээ. Нано хоолойд түлшний дулаан шингэж түлшнээс өөрөөс нь 1000 дахин хурдан дамжсан байна. Энгийн химийн урвалаас 10000 дахин хурдан дулаан дамжихдаа 3000 Келвиний дулаанд хүрчээ. Шаталтаар үүссэн дулаан мөн электроныг түлхэн тодорхой хэмжээний цахилгаан гүйдэл үүсгэж буйг нээжээ.</p><h2>Droplets in droplets (Emulsion): UC Santa Barbara</h2><p><a href='https://www.ucsb.edu/'>Калифорнийн Их Сургуулийн Санта Барбара</a> дахь судлаачид өдөр тутмын амьдралд өргөн хэрэглэгддэг эмульсүүдийн бүтээмжийг сайжруулах арга замыг 2018 онд нээсэн байна. Эмульс нь ус, тос зэрэг хоорондоо холилддоггүй шингэнийг дусал дуслаар хольж үүсгэдэг бөгөөд тэдгээр нь эмийн бэлдмэл, будгийн бүрээс, гоо сайхны бүтээгдэхүүн, хоол хүнсэнд өргөн хэрэглэгддэг. Гэвч эдгээр бүтээгдэхүүнийг үйлдвэрлэх одоогийн технологи нь удаан, тусгай тоног төхөөрөмж шаарддаг бөгөөд ихэвчлэн том дуслууд үүсгэдэг сул талтай. Харин UCSB-ийн судлаачид энэхүү саадыг даван туулж, жижиг 100-200 нанометрийн диаметртэй олон төрлийн наноэмульс болон нано бөөмийг үүсгэх аргыг боловсруулжээ. Эдгээр нано бөөм нь тогтвортой байх бөгөөд стандарт тоног төхөөрөмжөөр үйлдвэрлэх боломжтой. Уг нано технологи нь хөдөө аж ахуй, эмийн хүргэлт, өөх тосонд усны дусал нэмж бага илчлэгтэй хүнсний эмульс хийх зэрэг олон салбарт томоохон нөлөө үзүүлэх төлөвтэй байна.</p><h2>Closing statement</h2><p>Хөгжилтэй орнуудад шинэ технологийг бүтээх хөгжүүлэхэд эх сурвалж болон эд материал, үүнийг турших орчин нөхцөл нь хангагдсан байдагтай адил манай орон шиг улсуудад ийм боломжууд ховор байдаг билээ. Тиймээс нано-инженерчлэл сонирхогч хүүхэд залуус хичээн суралцаж, эх орондоо уг боломжийг нээх цаг үе ирээд байна.</p><h2>Summary</h2><p>АНУ дахь тэргүүлэх их сургууль болох UC San Diego, UC Santa Barbara, MIT нарын судлаач, нанотехнологийн инженерүүд хүний өдөр тутмын амьдралыг хөнгөвчилж, чанарыг сайжруулах тустай нээлтүүдийг хийсэн нь нано-инженерчлэлийн өнгө төрхийг тодорхойлж байна. Гэмтсэн хүний эдийг эмчлэх зориулалттай шинэ биоматериал атираа үүсдэггүй онцлогтой гэж UC San Diego-ийн Катерин Хокмут хэлсэн бол MIT дахь эрдэмтэд өмнө судлагдаагүй байсан carbon nanotube гэх бичил утсаар хүчтэй энергийн долгионыг дамжуулах үзэгдлийг 2010 онд нээв. Харин UC Santa Barbara-ийн судлаачид өдөр тутмын амьдралд өргөнөөр хэрэглэгддэх жижиг 100-200 нанометрийн диаметртэй олон төрлийн наноэмульс болон нано бөөмийг үүсгэх аргыг боловсруулжээ.</p>"
    },
    {  "id": 8,
      "imageSrc": "/assets/blogs9E/BlogsNano.png",
      "author": "Nomgoljin G",
      "title": "Нано-инженерчлэлийн талаарх сонирхолтой баримтууд",
      "date": "2024-10-15",
      "description": "",
      "blog": "<h2>Ричард Фейнман ба нанотехнологийн эхлэл</h2><p>АНУ-ын физикч Ричард Фейнманг нанотехнологийн эцэг гэж үздэг. Тэрээр 1959 онд \"Доор зай их бий\" (<a href=\"https://en.wikipedia.org/wiki/There%27s_Plenty_of_Room_at_the_Bottom\">There’s Plenty of Room at the Bottom</a>) нэртэй илтгэлдээ нанотехнологийн санаа, ойлголтуудыг анх танилцуулсан юм. Фейнман \"нанотехнологи\" гэсэн нэр томъёог ашиглаагүй ч эрдэмтэд атом болон молекулыг ганц бүрчлэн удирдан зохицуулж чадах процессыг тодорхойлсон байдаг.</p><h2>IBM-ийн гайхамшигт туршилт</h2><p>Нанотехнологийн хөгжлийн бэлгэ тэмдэг болсон жишээ бол IBM компанийн Дон Эйглерийн удирдсан багийн 35 ксеноны атомыг ашиглан \"IBM\" гэсэн үг бичсэн оролдлого юм.</p><h2>Нанотехнологийн эртний хэрэглээ</h2><p>Орчин үеийн нанотехнологи шинэ зүйл мэт санагдах ч нанометрийн хэмжээтэй материалуудыг хэдэн зууны турш ашиглаж ирсэн байдаг. 2006 онд орчин үеийн микроскоп ашиглан Дамаскын ган хэмээх технологийг илрүүлсэн нь нүүрстөрөгчийн нано-гуурс байв. Дамаскын ганг 18-р зуун хүртэл Өмнөд Ази, Ойрхи Дорнодод ашиглаж байсан бөгөөд энэ гангаар хийсэн сэлмүүд нь бат бөх, удаан эдэлгээтэй, маш хурц иртэй гэдгээрээ алдартай.</p><h2>Хувцасны чанарыг сайжруулах нь</h2><p>Эрдэмтэд болон инженерүүд нанотехнологийг ашиглан хувцасны чанарыг сайжруулж байна. Жишээлбэл, даавууг цайрын ислийн нанобөөмсөөр бүрсэний ачаар нарны хэт ягаан туяанаас (UV) илүү сайн хамгаалалттай хувцас бүтээх боломжтой болсон. Зарим хувцсанд жижиг үстэй адил хэлбэртэй нанобөөмсийг оруулж өгснөөр ус болон бусад бодисыг түлхэх чадвартай, толбо тогтохгүй даавуу хийж байна.</p>"
    }
  ]
} 